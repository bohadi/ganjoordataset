[START][A]
[B][M1]از بر این کرهٔ پست حقیر
[M2]زیر این قبهٔ مینای بلند
[B][M1]نیست‌خرسندکس‌از خرد وکبیر
[M2]من چرا بیهده باشم خرسند
[B][M1]شده‌ام در همه اشیا باریک
[M2]رفته تا سرحد اسرار وجود
[B][M1]چیست هستی‌؟ افقی بس تاریک
[M2]وندر آن نقطهٔ شکی مشهود
[B][M1]بجز آن نقطهٔ نورانی شک
[M2]نیست در این افق تیره فروغ
[B][M1]عشق بستم به حقایق یک‌یک
[M2]راست گویم ‌همه ‌وهم ‌است‌ و دروغ‌
[B][M1]غیر وهمیم نیاید به‌نظر
[M2]غم و شادی‌ خوش‌ و ناخوش ‌بد و خوب
[B][M1]نکندکوکبهٔ صبح دگر
[M2]در برم جلوه‌، نه تشییع غروب
[B][M1]فکر عصیان زدهٔ مستاصل
[M2]محو گرداب یکی روح عظیم
[B][M1]چون یکی کشته بشکسته دکل
[M2]پیش امواج حوادث تسلیم
[B][M1]خلق را کرده طبیعت ز ازل
[M2]بدو قانون پلید ارزانی
[B][M1]سرّ تأثیر وراثت‌، اول
[M2]رمز تاثیر تعلم‌، ثانی
[B][M1]روح من گر ز نیاکان من است
[M2]ای خدا پس من بدبخت که‌ام
[B][M1]و گر این ‌روح و خرد زان من است
[M2]بستهٔ بند وراثت ز چه‌ام
[B][M1]یک نیا عابد و عارف مشرب
[M2]یک نیا لشگری و دیوانی
[B][M1]پدرم شاعر و من زین سه نسب
[M2]شاعر و لشکری و روحانی
[B][M1]جد من تاجر و زین روی پدر
[M2]در من آهنگ تجارت فرمود
[B][M1]اثر تربیتش گشت هدر
[M2]لیک بر روح من آسیب افزود
[B][M1]من نه زاهد نه محاسب نه ظریف
[M2]من نه تاجر نه سپاهی نه ندیم
[B][M1]به همه باب حریف و نه حریف
[M2]به همه کار علیم و نه علیم
[B][M1]سخت چون سنگ و سپهر غماز
[M2]هر دمم بر جگر افکنده خدنگ
[B][M1]گونی از بهر نشان‌، تیرانداز
[M2]هدفی سرخ نشانیده به سنگ
[A]
[B][M1]بیایید ای کبوترهای دلخواه
[M2]سحر گاهان که این مرغ طلایی
[B][M1]بپرید از فراز بام و ناگاه
[M2]ببینمتان به قصد خودنمایی
[B][M1]بدن کافورگون پاها چو شنگرف
[M2]فشاند پر ز روی برج خاور
[B][M1]به گرد من فرود آیید چون برف
[M2]کشیده سر ز پشت شیشهٔ در
[B][M1]فرو خوانده سرود بی گناهی
[M2]کشیده عاشقانه بر زمین دم
[B][M1]به گوشم‌، با نسیم صبحگاهی
[M2]نوید عشق آید زان ترنم
[B][M1]سحرگه سرکنید آرام آرام
[M2]نواهای لطیف آسمانی
[B][M1]سوی عشاق بفرستید پیغام
[M2]دمادم با زبان بی‌زبانی
[B][M1]مهیا ای عروسان نو آیین
[M2]که بگشایم در آن آشیان من
[B][M1]خروش بال‌هاتان اندر آن حین
[M2]رود از خانه سوی کوی و برزن
[B][M1]شود گوبی در از خلد برین باز
[M2]چو من بر رویتان بگشایم اندر
[B][M1]کنید افرشته‌وش یکباره پرواز
[M2]به گردون دوخته ‌پر، یک به دیگر
[B][M1]شوند افرشتگان از چرخ نازل
[M2]به‌ زعم مردمان باستانی
[B][M1]شما افرشتگان از سطح منزل
[M2]بگیرید اوج و گردید آسمانی
[B][M1]نیاید از شما در هیچ حالی
[M2]وگر مانید بس بی ‌آب و دانه
[B][M1]نه فریادی و نه قیلی و قالی
[M2]بجز دلکش سرود عاشقانه
[B][M1]فرود آیید ای یاران از آن بام
[M2]کف ‌اندر کف زنان و رقص رقصان
[B][M1]نشینید از برّ این سطح آرام
[M2]که‌ اینجا نیست جز من هیچ انسان
[B][M1]بیایید ای رفیقان وفادار
[M2]من اینجا بهرتان افشانم ارزن
[B][M1]که دیدار شما بهر من زار
[M2]به است از دیدن مردان برزن
[A]
[B][M1]سیصد و شصت و پنج‌ و ربعی روز
[M2]مدت سال بود و هست مدام
[B][M1]ماه سی روز بود و پنج دگر
[M2]بد به پایان سال‌، پنجی نام
[B][M1]گشت پنجی فزوده آخر سال
[M2]طبق آداب و سنت دیرین
[B][M1]بعد از آن پنج جشن «‌اندرگاه‌»
[M2]بین اسفند و ماه فروردین
[B][M1]جمع گشتی ز ربع روز، مهی
[M2]بود جشن «‌وهیزک‌» اندر پیش
[B][M1]«‌بهترک‌» ضبط گشته در فرهنگ
[M2]جشن سی روزه بود سخت عزیز
[B][M1]چون گذشتی‌ ز سال‌ها صد و بیست
[M2]چون که می کرد ماه آبان پشت
[B][M1]لیک نامش به جز «‌وهیزک‌» نیست
[M2]اندر ایران به مذهب زردشت
[B][M1]موبدان و مغان به زیج و رصد
[M2]داشتندی حساب سال درست
[B][M1]تا نگردد به سنت ملی
[M2]جشن‌ها منحرف ز روز نخست
[B][M1]چون‌ ز ساسانیان سه قرن گذشت
[M2]شد فرامش دویست سال دگر
[B][M1]بود «‌پنجی‌» به جای خویش ولی
[M2]از «‌وهیزک‌» کسی نداد خبر
[B][M1]چون در اسلام ماه بد قمری
[M2]رفت آن پنج روز نیز از یاد
[B][M1]لاجرم بود اول نوروز
[M2]گه در آبان و گاه در مرداد
[B][M1]کار قسط خراج و کشت و درو
[M2]واپس افتاد و وضع شد دشوار
[B][M1]معتضد چون خلیفه شد فرمود
[M2]زیج‌ها نو کنند دیگر بار
[B][M1]چون ملکشاه شد جهان‌آرای
[M2]آنکه بودش لقب جلال‌الدین
[B][M1]رصدی تازه بست و زیجی کرد
[M2]عدد روز و ماه را تعیین
[B][M1]گشت تقویم‌ها از آن پس راست
[M2]که جلالی است نام تاریخش
[B][M1]بود ازینگونه مبدأ تقویم
[M2]که بگفتم تمام تاریخش
[B][M1]پنج روزی که شرح آن گفتیم
[M2]گشت قسمت میان چندین ماه
[B][M1]ماه‌ها گشت کم سی و پر سی
[M2]شش بلند و شش دگرکوتاه
[B][M1]شش اول دو «‌لا» و سوم «‌لب‌»
[M2]چارم و پنجم و ششم هم «‌لا»
[B][M1]«‌للکط‌» « کطلل‌» آن شش دیگر
[M2]کرده بونصر در نصاب املا*
[B][M1]ربع روزی که گفته شد زین پیش
[M2]از پس چار سال گرد آید
[B][M1]پس هر چار سال بر اسفند
[M2]روزی از ربع‌ها بیفزاید
[B][M1]شد ز نو سال و ماه ما قمری
[M2]بار دیگر پس از هجوم مغول
[B][M1]سال ترکی فزوده گشت بر آن
[M2]موش و گاو و پلنگ شد معمول
[B][M1]چون ز مشروطه چند سال گذشت
[M2]سال شمسی دوباره قانون شد
[B][M1]ترک شد سال ترکی و تازی
[M2]فال ایرانیان همایون شد
[B][M1]پنج روز فزون به آخر سال
[M2]«‌پنج دزدیده‌» یافتند لقب
[B][M1]پنج مسروق و ربع‌ها را نام
[M2]شد «‌نسی‌» در میان قوم عرب
[B][M1]امر فرموده بود پیغمبر
[M2]کز «‌نسی‌» هیچ کس نیارد نام
[B][M1]گفت کاین خرده را رها سازند
[M2]که «‌نسی‌» نیست سنت اسلام
[B][M1]لیک از آن کاحتیاج مبرم بود
[M2]که بود سال‌ها درست و تمام
[B][M1]سال و تاربخ پارسی قدیم
[M2]گشت رایج به دولت اسلام
[B][M1]رومیان هم برین روش بودند
[M2]جملهٔ غرب هم برین روش است
[B][M1]لیک در هند و مکه و بابل
[M2]بین خورشید و ماه کشمکشست
[A]
[B][M1]شاه انوشیروان به موسم دی
[M2]رفت بیرون ز شهر بهر شکار
[B][M1]در سر راه دید مزرعه‌ای
[M2]که در آن بود مردم بسیار
[B][M1]*‌
[M2]*
[B][M1]اندر آن دشت پیرمردی دید
[M2]که گذشته است عمر او ز نود
[B][M1]دانهٔ جوز در زمین می کاشت
[M2]که به فصل بهارسبزشود
[B][M1]*
[M2]*‌
[B][M1]گفت کسری به پیرمرد حریص
[M2]که چرا حرص می‌زنی چندین‌؟
[B][M1]پای‌های تو بر لب گور است
[M2]تو کنون جوز می کنی به زمین‌؟
[B][M1]*‌
[M2]*‌
[B][M1]جوزه ده سال عمر می‌خواهد
[M2]که قوی گردد و به‌بار آید
[B][M1]توکه بعد از دو روز خواهی مرد!
[M2]گردکان کشتنت چکار آید؟‌!
[B][M1]*‌
[M2]*‌
[B][M1]مرد دهقان به شاه کسری گفت
[M2]مردم از کاشتن زبان نبرند
[B][M1]دگران کاشتند و ما خوردیم
[M2]ما بکاریم و دیگران بخورند
[B][M1]*‌
[M2]*
[B][M1]‌گفت انوشیروان به دهقان زه
[M2]زین حدیث خوشی که کردی یاد
[B][M1]چون چنین گشت شاه‌، گنجورش
[M2]بدره‌ای زر به مرد دهقان داد
[B][M1]*
[M2]*
[B][M1]‌گفت دهقان مرا کنون سخنیست
[M2]بو که افتد پسند و مستحسن
[B][M1]هیچ دهقان ز جوزبن در عمر
[M2]برنچیده است زودتر از من‌!
[B][M1]*
[M2]*
[B][M1]‌گفت کسری‌: زهازه ای دهقان
[M2]زبن دوباره حدیث تازه و تر!
[B][M1]هان به پاداش این سخن بستان
[M2]از خزینه دو بدرهٔ دیگر!...
[B][M1]*‌
[M2]*‌
[B][M1]کشور آباد می‌شود چون شاه
[M2]با رعایا کند به مهر سلوک
[B][M1]خانه یغما شود ز جهل رییس
[M2]ملک وبران شود ز جور ملوک
[A]
[B][M1]برشو ای رایت روز از در شرق
[M2]بشکف ای غنچهٔ صبح از بر کوه
[B][M1]دهر را تاج زر آویز به فرق
[M2]کامدم زین شب مظلم به‌ستوه
[B][M1]*
[M2]*
[B][M1]ای شب موحش انده گستر
[M2]اندک احسان و فراوان ستمی
[B][M1]مطلع یأس و هراسی تو مگر
[M2]سحر حشر و غروب عدمی
[B][M1]*
[M2]*
[B][M1]تو شنیدی که منم برخی شب‌ 
[M2]آری اما نه چنان ابراندود
[B][M1]بی‌فروغ مه و نور کوکب
[M2]چون یکی زنگی انگشت‌آلود
[B][M1]*
[M2]*
[B][M1]ماه چون بیوه‌زنان پوشیده
[M2]به حجاب سیه اندر، همه تن
[B][M1]سخت پوشیده جمال از دیده
[M2]تا ندانندکه پیرست آن زن
[B][M1]*
[M2]*
[B][M1]نجم ناهید نهان ساخته رو
[M2]در پس ابر عبوس غمگین
[B][M1]مردم چشم من اندر پی او
[M2]چون کسی کش به‌ چه افتاده نگین
[B][M1]*‌
[M2]*‌
[B][M1]مانده ازکار درین ظلمت عام
[M2]به فلک برقلم تیرِ دبیر
[B][M1]زانکه بر جای مرکب ز غمام
[M2]دهر پرکرده دواتش از قیر
[B][M1]*‌
[M2]*
[B][M1]مشتری بسته درین ابر سیاه
[M2]سیه چهره از بیم فرجامی
[B][M1]واندر امواج بخار جانکاه
[M2]گم شده شعشعهٔ بهرامی
[B][M1]*‌
[M2]*‌
[B][M1]عاشقم من به شبی مینایی
[M2]خوش و لیلی‌وش و هندیه‌عذار
[B][M1]نه یکی وحشی افریقایی
[M2]زشت و آشفته و مجنون کردار
[B][M1]*
[M2]*‌
[B][M1]عاشقم‌ من به ‌شبی ‌خامش ‌و صاف
[M2]نور پیوسته سما را به سمک
[B][M1]همره نور سماوات شکاف
[M2]به زمین تاخته آواز ملک
[B][M1]*
[M2]*‌
[B][M1]ماه بیرون شده از پشت سحاب
[M2]گسترانیده شعاع سیمین
[B][M1]گاه پنهان شده در زیر نقاب
[M2]گه عیان ساخته لختی ز جبین
[B][M1]*
[M2]*
[B][M1]عاشقم بر فلکی نورانی
[M2]ز اختران پنجرهٔ نقره بر آن
[B][M1]من از آن پنجرهٔ روحانی
[M2]در فضای ابدیت نگران
[B][M1]*
[M2]*‌
[B][M1]‌نه هوایی کدر و گردآلود
[M2]بر وی از ابر یکی خیمهٔ شوم
[B][M1]بسته اندر قفسی قیراندود
[M2]منظره دیده ز دیدار نجوم
[B][M1]*
[M2]*
[B][M1]از تو و تیرگیت داد ای شب
[M2]که دلم پاره شد از واهمه‌ات
[B][M1]زین سیه کاری و بیداد ای شب
[M2]به کجا برد توان مظلمه‌ات
[B][M1]ای شب جان‌شکر عمرگداز
[M2]ای ز جور تو به هر دل اثری
[B][M1]ظلم کوته کندت دست دراز
[M2]هر شبی را بود از پی سحری
[B][M1]*
[M2]*‌
[B][M1]من و دژخیم خیانت‌کردار
[M2]بگذرانیم جهان گذران
[B][M1]خفته او مست و من اینک بیدار
[M2]بر وی از دیده نفرت نگران
[B][M1]*
[M2]*‌
[B][M1]شب که اندر بن این ژرف‌قباب
[M2]خلق خفته‌است‌،‌خدا بیدار است
[B][M1]آنکه را دیده نیالود به‌ خواب
[M2]دیده‌بانش کرم دادار است
[B][M1]*
[M2]*‌
[B][M1]تیره شد دیده و شد ختم کتاب
[M2]لیک‌ نوز این‌ شب‌ غمناک بجاست
[B][M1]سپری گشت ز چشمانم خواب
[M2]چون‌ غم‌ آید به‌ میان‌ خواب کجاست
[B][M1]*‌
[M2]*‌
[B][M1]به امیدی که مگر فجر دمید
[M2]دمبدم دوخته بر شیشه نگاه
[B][M1]در پس شیشهٔ درگشت سپید
[M2]چشم‌ بی‌خواب من و شیشه سیاه
[B][M1]*
[M2]*
[B][M1]شمع‌شد خامش‌و ساعت‌هم‌خفت
[M2]دل من تفته و چشمم بیدار
[B][M1]شده با زحمت‌بیداری‌، جفت
[M2]غم و اندیشهٔ این شهر و دیار
[B][M1]*‌
[M2]*
[B][M1]یک ره این پردهٔ غمناک بدر
[M2]وین سیاهی ببر ای روز سپید
[B][M1]ورنه‌ای هیچ صباح محشر
[M2]سر برآر از عدم ای صبح امید
[B][M1]*
[M2]*
[B][M1]نه شبم رام و نه روزم پیروز
[M2]منزوی روز و دل اندر وا شب
[B][M1]چون شود شب‌ بخروشم‌ تا روز
[M2]چون شود روز بنالم تا شب
[B][M1]*‌
[M2]*‌
[B][M1]این بود حال غریبی چون من
[M2]در یکی کشور بیداد سرشت
[B][M1]مانده بیگانه به شهر و به وطن
[M2]چون مؤذن به کلیسا و کنشت
[B][M1]ای دریغا که جوانی بگذشت
[M2]بهر آبادی این ملک خراب
[B][M1]همچو دهقان که برد آب ز دشت
[M2]تا گل و سبزه دماند ز سراب
[B][M1]یاد آرید در آن بستر ناز
[M2]ای فرو خفته بهم فرزندان
[B][M1]زبن شبان سیه عمرگداز
[M2]که سر آورده پدر در زندان
[B][M1]یاد آر ای پسر خوب‌خصال
[M2]کز تبه کاری این مردم دون
[B][M1]پدرت گشت به خواری پامال
[M2]تا تو گردی به شرافت مقرون
[B][M1]شو سوی مدرسه‌ای دختر زار
[M2]ای زن باهنر سیصد و بیست 
[B][M1]واندر آن عهد همایون یاد آر
[M2]تا بدانی پدرت کشتهٔ کیست
[B][M1]لیک دانم که در آن عهد و زمن
[M2]این مصائب همه با یاد شماست
[B][M1]جستن کین من و ملت من
[M2]اندر آن روز، ورستاد شماست
[B][M1]روزگاری که شما آزادان
[M2]باز جویید ز دزدان کیفر
[B][M1]دزدزادان و ستمگرزادان
[M2]غرق ننگند و شما نام‌آور
[B][M1]بحرم بر، گلهٔ گرگ رده
[M2]به‌صفت گرگ و به صورت چو غنم
[B][M1]خورده آهوی حرم را و شده
[M2]جای آهوی حرم گرگ حرم
[B][M1]ای جوانان غیور فردا
[M2]پردل و باشرف و زبرک‌سار
[B][M1]پاک سازید ز گرگان دغا
[M2]حرم پاک وطن را یکبار
[B][M1]آن سیه لحظه که از گرسنگی
[M2]رخ اطفال وطن گردد زرد
[B][M1]سبزخطان و جوانان همگی
[M2]بیرق فتح به کف بهر نبرد
[B][M1]تو هم ای پور دل‌آزردهٔ من
[M2]اندر آن روز به یاد آر این درس
[B][M1]پای نه پیش و به تن پوش کفن
[M2]سر غوغا شو و از مرگ مترس
[B][M1]روزکیفر چو طبیعت خواند
[M2]خائنان را پی تفریغ حساب
[B][M1]دزدزاده ز تو خط بستاند
[M2]بو که تخفیف دهندش به‌ عذاب
[B][M1]پسر من‌! تو به روز کیفر
[M2]ریشهٔ عاطفه از دل برکن
[B][M1]از سرکیفر دزدان مگذر
[M2]تا پشیمان نشوی همچون من
[B][M1]اجر این تیره‌شبان مظلم
[M2]بازگردد به تو در روز حسیب
[B][M1]راند آن روز نژاد ظالم
[M2]که ز ما هر دو که ‌خورده‌است فریب
[B][M1]بخ بخ ای مرغ شباهنگ ز شاخ
[M2]با من دلشده دمسازی کن
[B][M1]تو هم ای دل به ره حق گستاخ
[M2]با شباهنگ هم‌آوازی کن
[B][M1]ای شباهنگ! از آن شاخ بلند
[M2]شو یک امشب ز وفا یار بهار
[B][M1]گر بخواهی که شوم من خرسند
[M2]یکدم ازگفتن حق دست مدار
[B][M1]هان چه گوید بشنو، مرغ ز دور
[M2]می‌دهد پاسخ من‌، حق حق حق
[B][M1]آخر از همت مردان غیور
[M2]شود آباد وطن‌، حق حق حق
[A]
[B][M1]در دهر بزرگ یادگاری
[M2]کردم ز برای خویش بنیاد
[B][M1]بنیاد بنای پایداری
[M2]بی‌یاری دست من شد ایجاد
[B][M1]*
[M2]*‌
[B][M1]خار و خس روزگار ناساز
[M2]سد کردن راه او نیارد
[B][M1]چون بانی خود ز فرط اعزاز
[M2]سر پیش کسی فرو نیارد
[B][M1]*
[M2]*
[B][M1]ز آسیب زمانه برکنار است
[M2]کز خاک منست دیر پاتر
[B][M1]ستوار و بلند و پایدار است
[M2]مانند منارهٔ سکندر
[B][M1]*‌
[M2]*‌
[B][M1]در بربط من شدست پنهان
[M2]این روح لطیف لایزالی
[B][M1]از مردن تن نیم هراسان
[M2]کاز من نشود زمانه خالی
[B][M1]در عرصهٔ پهن‌دشت سقلاب
[M2]ز آوازه‌ام افتد انقلابی
[B][M1]وز جلوه به جلوه گاه مهتاب
[M2]مشهور شوم چو آفتابی
[B][M1]*‌
[M2]*‌
[B][M1]تا زنده بود یکی در این بوم
[M2]تا زنده بود کمیت نامم
[B][M1]تا هست سخن به دهر معلوم
[M2]معلوم جهان بود کلامم
[B][M1]*‌
[M2]*
[B][M1]هر هموطن سرودخوانی
[M2]گویاست به یاد من زبانش
[B][M1]افتد سخنم به هر زبانی
[M2]آزادی و عشق ترجمانش
[B][M1]*
[M2]*‌
[B][M1]با بربط خود به جنبش آرم
[M2]هر شش جهت و چهارسو را
[B][M1]واندر دل خلق زنده دارم
[M2]اخلاق و عواطف نکو را
[B][M1]*
[M2]*
[B][M1]در ساحت این زمانه تار
[M2]رحم از دل من فکند سایه
[B][M1]حریت و انقلاب افکار
[M2]از گفتهٔ من گرفت مایه
[B][M1]*
[M2]*
[B][M1]ای‌ طبع سخن‌سرای من‌،‌ خیز
[M2]تا در ره حق شوی سخن‌ساز
[B][M1]اندیشه مکن ز خنجر تیز
[M2]مغرور مشو به تاج اعزاز
[B][M1]*
[M2]*
[B][M1]تا بی‌خردان به آزمایش
[M2]مستیز و ره وقار بگزین
[B][M1]فارغ ز نکوهش و ستایش
[M2]خونسرد به‌آفرین و نفرین
[B][M1]*
[M2]*‌
[B][M1]بر بربط خود بناز بنشین‌
[M2]کن با پر و بال نغمه پرواز
[B][M1]وز خاک برآ به اوج پروبن
[M2]پرکن همهٔ فضا از آواز
[B][M1]*
[M2]*
[B][M1]تا اختر نحس نامرادی
[M2]این پنبه زگوش خود برآرد
[B][M1]وز چشم فلک ز فرط شادی
[M2]اختر عوض سرشگ بارد
[END]
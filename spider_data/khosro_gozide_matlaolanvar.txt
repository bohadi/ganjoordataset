[START][A]
[B][M1]
ای دو جهان ذرّهٔ از راه تو
[M2]
هیچتراز هیچ به درگاه تو
[B][M1]
پشت فلک طوق سجود از تو یافت
[M2]
شام عدم صبح وجود از تو یافت
[B][M1]
یافته از درگه تو فتح باب
[M2]
بارگه اِنَّ اِلینا اِیاب
[B][M1]
هست کن هر چه بعالم توئی
[M2]
وانکه همه نیست کند هم توئی
[B][M1]
چون ز فنا نیست شود هستیم
[M2]
جام رضا بخش از آن مستیم
[B][M1]
من که بُوَم خاک زبون آمده
[M2]
صورتی از نیست برون آمده
[B][M1]
تا کنم از هستی خود با تو یاد
[M2]
کز خود هستیّ خود شرم باد
[B][M1]
گر تو ز موجود نباشد بزیست
[M2]
آدمی فانی و معدوم کیست
[B][M1]
چون سر دعوی کشد آن کس زهست
[M2]
کو ز قفای دو عدم گشت پست
[B][M1]
هستی مطلق که درو حق تُراست
[M2]
آن ز تو گوئیم که مطلق تُراست
[B][M1]
فکرت ما را سوی تو راه نیست
[M2]
جز تو کس از سِرّ تو آگاه نیست
[B][M1]
در تو زبان را که تواند نهاد
[M2]
های هُویّت که تواند گشاد
[B][M1]
راز تو بر بیخبران بسته در
[M2]
باخبران نیز ز تو بیخبر
[B][M1]
وصف تو ز اندازه دانش فزون
[M2]
کار تو ز اندیشه مردم برون
[B][M1]
هیچ کس از پیچ کمندت نجست
[M2]
حبل قضای تو که یارد گسست
[B][M1]
حکم ترا در خم این نُه زره
[M2]
رشته درازست گره بر گره
[B][M1]
زین همه دندان کواکب به گاز
[M2]
یک گرهش را نگشادند باز
[B][M1]
گر همه عالم بهم آیند تنگ
[M2]
به نشود پای یکی مور لنگ
[B][M1]
جمله جهان عاجز یک پای مور
[M2]
وای که بر قادر عالم چه زور
[B][M1]
به که ز بیچارگی جان خویش
[M2]
معترف آئیم به نقصان خویش
[B][M1]
بر درت ای مایه ده زندگی
[M2]
پیشه ما چیست به جز بندگی
[B][M1]
سوی تو نی دعوی طاعت بریم
[M2]
عاجزی خود به شفاعت بریم
[B][M1]
ای به نوازش در خود کرده باز
[M2]
از من و از طاعت من بی‌نیاز
[B][M1]
نفس مرا کوست سزای گداخت
[M2]
گر ننوازی که تواند نواخت
[B][M1]
گم شدگانیم در این تنگنای
[M2]
ره تو نمائی که توئی رهنمای
[B][M1]
راه چو در پرده کارم دهی
[M2]
باز کن آن پرده که بارم دهی
[B][M1]
گرچه بزنجیر دَرَک در خورم
[M2]
طوق ده از سلسله کوثرم
[B][M1]
ده به صراطم قدمی مستقیم
[M2]
تا ز پُل آن سوی گرایم سلیم
[B][M1]
در ره اسلام دلی بخش نرم
[M2]
دیده از آن نرم ترم ده ز شرم
[B][M1]
بینش من تیره شد از کار خویش
[M2]
سرمه سپیدم ده از انوار خویش
[B][M1]
دیو بس انبوه و پریشان تنم
[M2]
بدرقه ده که بر ایشان زنم
[B][M1]
زین دل آلوده که خون منست
[M2]
مزبله دیو درون منست
[B][M1]
در ره خویشم روشی بخش تیز
[M2]
تا کنم از خویش بسویت گریز
[B][M1]
زین دم غفلت که درونم گرفت
[M2]
نفس زبونگیر زبونم گرفت
[B][M1]
قوت شیرینم چنان ده به چنگ
[M2]
که آهوی من باز رهد زین پلنگ
[B][M1]
آنچه بود مصلحت کار من
[M2]
دور مدار از من و کردار من
[B][M1]
تا ندهد فضل تو باران فراخ
[M2]
کِشتهٔ کس برندهد نیم شاخ
[B][M1]
تخم عمل ده که بکارش برم
[M2]
ابر کرم بخش کزان بر خورم
[B][M1]
گوشم از ان ابر پر آوازه کن
[M2]
گلشن امید مرا تازه کن
[B][M1]
آن عملم بخش که بی گفتنی
[M2]
پیش تو ارزد به پذیرفتنی
[B][M1]
چون بحساب عمل افتد شمار
[M2]
حکم به دستور عنایت سپار
[B][M1]
حرف سیاهم که وبال منست
[M2]
سلسله گردن حال منست
[B][M1]
از رقم عفو دلم شاد کن
[M2]
خطّ امانم ده و آزاد کن
[A]
[B][M1]ای ز ازل گوهر پاک آمده[M2]گوهر تو زیور خاک آمده
[B][M1]چنبر نه چرخ بسی بیخت خاک[M2]تا تو برون آمدی ای در پاک
[B][M1]آن خلقی تو که ز روز نخست[M2]کون به مهمانی شش روز تست
[B][M1]خود ز پدر گر چه کنون آمدی[M2]یا پدر از حجله برون آمدی
[B][M1]دفتر معنی تو ز بر خواندهٔ[M2]تختهٔ اسما ز پدر خواندهٔ
[B][M1]عرصهٔ عالم به مسافت تراست[M2]دولت آدم به خلافت تراست
[B][M1]نعل دگرگون زده اسپ به طعن[M2]بر رخ ابلیس شده داغ لعن
[B][M1]چرخ و زمین امر قضایت نبشت[M2]لوح و قلم سر هدایت نبشت
[B][M1]حبل و رید تو فگنده بلند[M2]در شرف کنگر الله کمند
[B][M1]نور تو هنگامهٔ انجم شکست[M2]دست تو تسبیح ملایک گسست
[B][M1]جان و جهان همه عالم تویی[M2]وانچه نگنجد به جهان هم تویی
[B][M1]هفت در از گوهر تیغ تو زنگ[M2]نه کمر از دور میان تو ننگ
[B][M1]گنج خدا را تو کلید آمدی[M2]نز پی بازیچه پدید آمدی
[B][M1]چرخ که از گوهر احسانت ساخت[M2]آیینه صورت رحمانت ساخت
[B][M1]آینه زینگونه که داری بچنگ[M2]آه و هزار آه که داری به زنگ
[B][M1]ور تو همان آب و گلی در سرشت[M2]پخته شو از مایه گلخن خشت
[B][M1]مرتبه‌ای جو که برانی به ماه[M2]کس نخورد شربت باران ز چاه
[B][M1]بس که مه نور ره بالا گزید[M2]اول ذوالنون شد و پس بایزید
[B][M1]هیچ کسی ره سوی بالا نیافت[M2]تا قدم از همت والا نیافت
[B][M1]برنروی یک قدم از جای خویش[M2]تا ننهی بر دو جهان پای خویش
[B][M1]دیدهٔ اندیشه فلک بیز دار[M2]رخنه ببین پیک نظر تیز دار
[A]
[B][M1]هر چه درین چره کهن ساختند[M2]قالبی از بهر سخن ساختند
[B][M1]لیک نیفتاد به روی ز می[M2]قالب این سکه به از آدمی
[B][M1]زنده به جز آدمیان نیست کس[M2]کادمی از ناطقه زنده است و بس
[B][M1]پس چو چنین است سخن جان ماست[M2]وانکه بد و زنده بود زان ماست
[B][M1]این خرد و نطق که زان تواند[M2]هر دو به هم شیرهٔ جان تواند
[B][M1]گر به خرد گنج نهان داده‌اند[M2]لیک کلیدش به زبان داده‌اند
[A]
[B][M1]زاهدی از خوان رضا توشه گیر[M2]گشت ز غوغای جهان گوشه‌گیر
[B][M1]شد ز بسی سجدهٔ پنهانیش[M2]خاک زمین صندل پیشانیش
[B][M1]تا به نود سال درین داوری[M2]داشت ز توفیق خدا یاوری
[B][M1]صبح دمی خضر ز خضرای دشت[M2]سوی نهان خانهٔ رازش گذشت
[B][M1]گفت ز علمی که مرا داده‌اند[M2]معرفت هر دو سرا داده‌اند
[B][M1]می نگرم کاین عمل صدق زای[M2]می کنی و می نپذیرد خدای
[B][M1]پیر ز حالت چو گلی بر شگفت[M2]استنم از طرب افشاند و گفت
[B][M1]گر نپذیرد ز من هیچ کس[M2]آنکه نگه می‌کند آنم نه بس
[B][M1]من عمل خویش کنم بنده وار[M2]آن که خدائیست برانم چه کار
[B][M1]خسرو اگر دین طلبی کار کن[M2]طاعت یزدان کن و بسیار کن
[A]
[B][M1]چون تن آدم ز گل آراستند[M2]خانهٔ جان بهر دل آراستند
[B][M1]آدمی آن است که در وی دل است[M2]ور نه علف خانهٔ آب و گل است
[B][M1]دل نه همان قطرهٔ خون است و بس[M2]کز خود و اشام برادر نفس
[B][M1]دل اگر این مهره آب و گل است[M2]خر هم از اقبال تو صاحبدل است
[B][M1]لیک دل آن شد که هوایی دروست[M2]و ز طرفی بوی وفایی در اوست
[B][M1]زنده به جان خود همه حیوان بود[M2]زنده به دل باش که عمران بود
[B][M1]غمزده به جان که غم اندوز نیست[M2]سوخته به دل که در او سوز نیست
[B][M1]سردی دل مردگی دل بود[M2]خون چو به تن سرد شود گل بود
[B][M1]ز اهل تکلف نتوان یافت سود[M2]تا نبود شعلهٔ هستی فروز
[B][M1]عشق زبانی ز هر افسرده پرس[M2]سوزش آن از دل آزرده پرس
[B][M1]ذوق نمک گر چه زبان را خوش است[M2]چون به جراحت فگنی آتش است
[B][M1]خون دل سوختگان باشد آب[M2]گریه کند بر سر آتش کباب
[B][M1]گر چه کس از خسته نه کاوش کند[M2]ریش نمک خورده تراوش کند
[B][M1]نافه که بو از همه سو گرددش[M2]پوست کجا برهٔ بو گرددش
[B][M1]آه گواه دل غمکش بود[M2]دود به غمازی آتش بود
[B][M1]موم بود دل که ز عشق است زار[M2]کو بگداز اوفتد از یک سرار
[B][M1]هست چو دیوار تن رود سیر[M2]کاه گلی کرده و سنگی به زیر
[B][M1]خرقهٔ آلوده ز صدق است دور[M2]هیزم تر دود برارد نه نور
[B][M1]سوخته را جنبش والا بود[M2]کوشش آتش سوی بالا بود
[B][M1]مشعلهٔ عشق چو شد خانگی[M2]سوخته شد عقل به پروانگی
[B][M1]کشته این تیغ سیاست بس است[M2]آنکه امان یافت ازو کم کسی است
[B][M1]راند چو بر تختهٔ هستی قلم[M2]عالیها سافلها زد رقم
[B][M1]ز له به مهمانی انسان نهاد[M2]داغ به پیشانی شیطان نهاد
[B][M1]راند چو بر خصم کهن کینه را[M2]کشت به خاک آتش دیرینه را
[B][M1]قاعده خاک بر اختر کشید[M2]رایت آتش به زمین در کشید
[B][M1]جام چه آگه که چه صهباست این[M2]غوک چه داند که چه دریاست این
[B][M1]هشت حدیقه چمن این گلند[M2]چار فرشته مگس این ملند
[B][M1]چرخ که زیر است و زبر هر نفس[M2]زیر و زبر کردهٔ عشق است و بس
[B][M1]روح درین زاویه بیگانه‌ای است[M2]عقل درین سلسله دیوانه‌ای است
[B][M1]آنکه چشید این قدح تلخ فام[M2]تلخ شدش چشمهٔ حیوان به کام
[B][M1]شربت شیری به خماری خورند[M2]بادهٔ تلخ از پی کاری خورند
[B][M1]چاشنی بادهٔ تلخ آنکه یافت[M2]روی ز شیرینی عالم بتافت
[B][M1]شیفته از بوی می‌افتد خراب[M2]عارف هشیار ز بوی گلاب
[B][M1]جان به یکی جرعه که این نکته ریخت[M2]کرد خرد حمله و بیرون گریخت
[B][M1]زنده نه آن است که جانی دروست[M2]اوست که از عشق نشانی در اوست
[B][M1]جان که نه عشقش بود آن بازی است[M2]عشق نه بازی است که جان بازی است
[B][M1]چند بری عشق به بازی به سر[M2]عشق دگر باشد و بازی دگر
[B][M1]مرد که در عشق بجان فرد نیست[M2]گر صف کافر شکند مرد نیست
[B][M1]زنده دلان خوش ز غم دل شوند[M2]جانوران پاک به بسمل شوند
[B][M1]پاک روانی که به آگاهی اند[M2]کشتهٔ حق چون ملخ و ماهی اند
[B][M1]به که درین ره به رضا ایستی[M2]رنجه شوی چون به قضا ایستی
[B][M1]گر همه بر دیده زند دوست تیر[M2]منت بر دیده نه و در پذیر
[B][M1]چون تو فغان از سر خاری کنی[M2]به که جز از عشق شماری کنی
[B][M1]دل که اسیر رخ رنگین بود[M2]موم شود گر چه که سنگین بود
[B][M1]خار اگر چند بود تیزتر[M2]آتش سوزنده ازو تیزتر
[B][M1]هر بت زیبا که جمالش بود[M2]فتنه نیازادهٔ خالش بود
[B][M1]مردن عاشق نه ز غمخواری است[M2]کز پی جان غمزده به دلداری است
[B][M1]نز هوس است این همه آشوب دل[M2]هست بتان را مژه جاروب دل
[B][M1]دل که بود شیفتهٔ‌ئی از خود است[M2]حاجبی ابروی خوبان بد است
[B][M1]سیمبرانی که تو بینی چو ماه[M2]عقرب جان‌اند ز زلف سیاه
[B][M1]طرهٔ‌شان دزد ولایت زن است[M2]نرگس شان آهوی شیر افگن است
[B][M1]گر چه همه چشم و چراغ دلند[M2]سوخته داند که چه داغ دلند
[B][M1]مایهٔ مهراند ولی کینه‌جوی[M2]دشمن جانند ولی دوست روی
[B][M1]آفت تقوی لب می نوششان[M2]زلف بلای به بناگوششان
[B][M1]چون خط‌شان سرمه دهد در شراب[M2]کیست کز آن باده نگردد خراب
[B][M1]دل شدگان را رخ زیبا مل است[M2]مستی بلبل نه ز مل کز گل است
[B][M1]گر نبود دیدهٔ شهوت گرای[M2]چیست به از دیدن صنع خدای
[B][M1]دیدهٔ خوبان است به شهوت وبال[M2]قند چو می‌گشت نباشد حلال
[B][M1]گر نگری پاک رخ لاله فام[M2]نیست گل و لاله به دیدن حرام
[B][M1]آنکه ز حق پاکی چشمش عطاست[M2]منع ز رخسار بتانش خطاست
[B][M1]دیده که در وی نظر پاک نیست[M2]سرمهٔ آن دیده به جز خاک نیست
[B][M1]دیده نباشد که نظر نیستش[M2]کور چه بیند که بصر نیستش
[B][M1]دل چو رخ خوب تمنا کند[M2]دیده به ناچار تماشا کند
[B][M1]زانچه که دل را غم آوارگی است[M2]دیده چه آگاه که نظارگی است
[B][M1]زان دل آزرده خرابی کند[M2]کو چو نمک یافت کبابی کند
[B][M1]هر صنمی را که نمک بیشتر[M2]خسته دلان را دل ازو ریش‌تر
[B][M1]حسن نه نیکویی رنگ است و پوست[M2]هر چه کند جای به دلها نکوست
[B][M1]نیست غم از رنگ و صفایی که هست[M2]ناز و کرشمه است بلایی که هست
[B][M1]آنکه در و شوخی خوبان کم است[M2]میل بد و هست ولی یکدم هست
[B][M1]نافه که بوییش نباشد به پوست[M2]خون فشرده نتوان داشت دوست
[B][M1]خوب که او حسن نداند فروخت[M2]سینه ز آتش نتواند بسوخت
[B][M1]باغ چه داند که چه چیزش خوش است[M2]گل چه شناسد که چرا دلکش است
[B][M1]لاجرم آنکس که به گل روی کرد[M2]داد ز دستش چو دمی بوی کرد
[B][M1]آدمی است آنکه بلای دل است[M2]افت پوشیده برای دل است
[B][M1]هستی این طایفه سر تا قدم[M2]عاشق و معشوق شد و عشق هم
[B][M1]آنکه دماغ بشر این بوی یافت[M2]قابل آن بود از ان روی یافت
[B][M1]سوخته را دل بود از صبر دور[M2]آتش سوزنده نباشد صبور
[B][M1]دل که به سوی رخ دلکش بود[M2]هست چو مومی که بر آتش بود
[B][M1]ای که ز جانان کنی افسانه‌ای[M2]کم نتوان بود ز پروانه‌ای
[A]
[B][M1]گلخنی کرد به شاهی نگاه[M2]رفت دلش در خم گیسوی شاه
[B][M1]شه چو به گرما به رسیدی فراز[M2]سوخته برویش برابر نماز
[B][M1]در رخ شه دیدی و بگریستی[M2]گاه به مردی و گهی زیستی
[B][M1]شاه در و دید و دریافتی[M2]در دل از آن سوز اثر یافتی
[B][M1]کردی از آن گریهٔ دزدیده جوش[M2]خندهٔ دزدیده نهفتی بنوش
[B][M1]روزی از آن غم که غانش گرفت[M2]جذبهٔ عاشق رگ جانش گرفت
[B][M1]رخش ز گرما به دگر سوی تافت[M2]گرم سوی گلخنی خود شتافت
[B][M1]گلخنی سوخته کان سوی دید[M2]تاب نیاورد چو آن روی دید
[B][M1]او شده زان سوی به نظاره غرق[M2]سوی دگر شعله گرفتش چو برق
[B][M1]سوخت ز تن نیمی و برخاست دود[M2]او به تماشا ز خود آگه نبود
[B][M1]سوختنش دید چو معشوق خام[M2]تا به دود سوخته بود او تمام
[B][M1]ای که بمیری ز تف یک شرار[M2]لاف چو خسرو مزن از عشق یار
[A]
[B][M1]از پی میراث یکی خشم ناک[M2]ریخت به کین خون برادر به خاک
[B][M1]تیغ به خون شسته ز پهنای دست[M2]پیش در میر ولایت گذشت
[B][M1]دید دو برنای چو سرو بلند[M2]یافته ز آسیب گناهی گزند
[B][M1]تیغ برآورده سیاست گری[M2]تا به هر آسیب رباید سری
[B][M1]کرد یکی از جگر مهر زای[M2]روی به سیاف که بهر خدای
[B][M1]گردن من زن قدری پیشتر[M2]کو زید از من قدری بیشتر
[B][M1]وان دگرش گفت که بفگن سرم[M2]تا مرم و مردن او ننگرم
[B][M1]هر یک ازین گونه در آن دستبرد[M2]جان ز برای دگری می‌سپرد
[B][M1]مرد سیاستگر شمشیر گیر[M2]ماند در ران حال تحیر پذیر
[B][M1]گفت چه خویشی است شما را به هم[M2]وین چه طریق است وفا را به هم
[B][M1]هر دو نمودند که یاریم و بس[M2]وین دم یاری است در آخر نفس
[B][M1]کرد برادر کش نظارگی[M2]سر به گریبان ستمگارگی
[B][M1]گفت به سیاف که شمشیر کار[M2]از سرشان بگذر و بر من گذار
[B][M1]دوست دهد جان خود از بهر دوست[M2]من بکشم جان برادر ز پوست
[B][M1]هر که بدین گونه فتد در وبال[M2]عیش حرامش بود و خون حلال
[B][M1]وان شغبی کان دو سه تن ساختند[M2]قصه به گوش ملک انداختند
[B][M1]داد ملک آن دو جوان را خلاص[M2]کرد به عدل این دیگری را قصاص
[B][M1]مرد که با خون خود آورد دست[M2]چون نگری دشمن جان خودست
[B][M1]خسرو از اهل رحم این را مجو[M2]قطع رحم را رحم الله مگو ...
[A]
[B][M1]کعبه روی چند به گرمای تیز[M2]تشنه فتادند به دشت حجیز
[B][M1]چون به قدم طاقت گامی نماند[M2]خون به حد جرعه به جامی نماند
[B][M1]بر تل تفسیده قضا می‌زدند[M2]ز انده مردن سر و پا می‌زدند
[B][M1]دود اجل خاست ز هر بندشان[M2]بی خودی از پای در افگندشان
[B][M1]ناگه از اطراف بیابان و دشت[M2]ناقه سواری سوی ایشان گذشت
[B][M1]سوزش‌شان دید درونش بسوخت[M2]از تف هر سوخته خونش بسوخت
[B][M1]گریه‌کنان آمد از اشتر فرود[M2]بر سر هر تشنه روان کرد رود
[B][M1]شربتی از مطهره در طاس ریخت[M2]زانچه خضر در لب الیاس ریخت
[B][M1]پیش یکی برد که این را بگیر[M2]چشمهٔ حیوان خور و تشنه ممیر
[B][M1]او طرفی کرد اشارت به یار[M2]کوست ز من تشنه تر او را سپار
[B][M1]چون سوی آن برد چنان کوثری[M2]کرد روان او به سوی دیگری
[B][M1]جست چنان هر یک از ایثار خویش[M2]مرگ خود و زندگی یار خویش
[B][M1]دور چو ساقی ز سر آغاز کرد[M2]چشم حریفان قدری باز کرد
[B][M1]مست نخستین که نخورد آن شراب[M2]گشت مزاج از سکراتش خراب
[B][M1]خواجه صلا گفت و جوابش نبود[M2]خاک شد آن تشنه که آبش نبود
[B][M1]بر دگران برد چو آن آب سرد[M2]آن همه را نیز نماند آب خورد
[B][M1]آب نزد کاتش‌شان مرده بود[M2]جان ز میان زحمت خود برده بود
[B][M1]شربت خود خورد نف از دل نشاند[M2]و آنچه ز لب خورد ز مژگان فشاند
[B][M1]ماند به حیرت ز چنان مردیی[M2]کاینست جداگانه جوان مردیی
[B][M1]هست جوان مرد درم صد هزار[M2]کار چو با جان فتد آنجاست کار
[B][M1]ای که نداری روش آن سران[M2]چند چو خسرو صفت دیگران
[A]
[B][M1]بود یدالله بوغا در مصاف[M2]با یکی از کینه وران در طواف
[B][M1]حمله بسی کرد سوار دلیر[M2]گبر ستیزنده نیامد به زیر
[B][M1]تا به چنان کش مکش از دستبرد[M2]شد ز دو سوالت پیکار خرد
[B][M1]هر دو دلاور چون به کین آمدند[M2]گرم ز توسن به زمین آمدند
[B][M1]دست به هم بر زده زان داوری[M2]پای فشردند به زور آوری
[B][M1]حیدر کرار بسی کرد جهد[M2]کاختر دشمن بزمین برد مهد
[B][M1]چون گه آن شد که به خون کردنش[M2]دور کند بار سر از گردنش
[B][M1]زد به دلیری سگ زور آزمای[M2]آب دهن بر رخ شیر خدای
[B][M1]سخت به پیچید به خشم اژدها[M2]کرد ز ته صید مخالف رها
[B][M1]بس که در آویخت درو خشمناک[M2]کان زده با دگر زد به خاک
[B][M1]زد سرش از خنجر و سینه شکافت[M2]سر زده در پیش پیمبر شتافت
[B][M1]گفت رسولش که چو خصم درشت[M2]به رزمی آورد به صد حیله پشت
[B][M1]چیست که بگرفتی و بگذاشتی[M2]بار دگر دست به خون داشتی
[B][M1]گفت نیوشندهٔ ایزد شناس[M2]کایزدم آورد به مغز این هراس
[B][M1]من چو شدم چیره بر آن سخت کوش[M2]آب دهن زد به رخ من ز جوش
[B][M1]در غضب آورد مرا نفس خام[M2]در دهن نفس نهادم لگام
[B][M1]کانچه غزا زین غضب آرام بجای[M2]بهر خودست این نه ز بهر خدای
[B][M1]گشت ضروری که رها کردمش[M2]پس ادب از بهر خدا کردمش
[B][M1]آنکه جهادش ز پی دین بود[M2]این کند و شرط غزا این بود
[B][M1]مرد غزا جز ز پی دین نکرد[M2]دید بسی خسرو اگر این نکرد
[A]
[B][M1]داشت شبانی رمه در کوهسار[M2]پیر و جوان گشته ازو شیر خوار
[B][M1]شیر که از بز به سبو ریختی[M2]آب در آن شیر درآمیختی
[B][M1]بردی از آن آب ملمع به شیر[M2]نقرهٔ چون شیر ز برنا و پیر
[B][M1]روزی که آن کوه به صحرای خاک[M2]سیل درآمد رمه را برد پاک
[B][M1]آنکه جهان سوختهٔ شیر کرد[M2]سوخته شد ناگه از آن شیر سرد
[B][M1]شیر خنک از تف و تابش بسوخت[M2]جملهٔ آن شیر ز آبش بسوخت
[B][M1]خواجه چو شد با غم و آزار خفت[M2]کارشناسیش در آن کار گفت
[B][M1]کان همه آب تو که در شیر بود[M2]شد همه سیل و رمه را در ربود
[B][M1]مرد شبان زان سخن آمد ستوه[M2]ماند سرافگنده چو سیلاب کوه
[B][M1]خسرو اگر دین طلبی از خدای[M2]زین دل خاین به دیانت گرای
[A]
[B][M1]صبح دمی رفت مسیحا به دشت[M2]سبزه صحرا به دمش زنده گشت
[B][M1]بی خردی در رخ آن گنج زار[M2]کرد به دشنام زبان را در آن
[B][M1]هر چه که گفت او سخن ناصواب[M2]زین طرفش بود به رحمت جواب
[B][M1]او به خصومت همه نفرین فزود[M2]وین به لطافت همه تحسین نمود
[B][M1]گر چه زد او خنجر پهلو گزای[M2]بود ز عیسی نفس جان فزای
[B][M1]گفت رفیقی که نگونیت چیست[M2]پیش زبون گیر زبونیت چیست
[B][M1]زو چو به رویت ستم افزون بود[M2]تو سخن از لطف کنی چون بود
[B][M1]گفت مسیح از دم روح اللهی[M2]کای ز دمم جان تو بی آگهی
[B][M1]هر کس از آن سکه که در کان اوست[M2]آن بدر آرد که به دکان اوست
[B][M1]او خم سرکه است کجا می‌دهد[M2]وانکه نباتست به دل کی دهد
[B][M1]من نشوم چون ز وی افروخته[M2]او شود از من ادب آموخته
[B][M1]من که ز دم مایه ده جان شدم[M2]این صفتم داد خدا زان شدم
[B][M1]خلق نکو باد مسیحا بود[M2]پاسخ بد مرگ مفاجا بود
[B][M1]خسرو اگر خوش دمی از هم دمان[M2]رو که تویی عیسی آخر زمان
[A]
[B][M1]باغ در ایام بهاران خوش است[M2]موسم گل با رخ یاران خوشست
[B][M1]چون گل نوروز کند نافه باز[M2]نرگس سرمست در آید به ناز
[B][M1]سبزه برآرد خط عاشق فریب[M2]از دل بیننده رباید شکیب
[B][M1]برگ شود بر گل نسرین فراخ[M2]آب چکد ز ابر بر اندام شاخ
[B][M1]سرو تر اندام ز لطف صبا[M2]از خز بی‌تار بپوشد قبا
[B][M1]تازه شود لاله چو رخسار دوست[M2]غنچهٔ نوخیز نگنجد به پوست
[B][M1]بر رخ گل غازه کند لاله زار[M2]جلوه‌کنان دست برآرد چنار
[B][M1]از خط سنبل که معنبر شود[M2]خاک چمن غالیهٔ‌تر شود
[B][M1]ابر بگرید به رخ بوستان[M2]باغ بخندد چو لب دوستان
[B][M1]تا بنهد بر جگر لاله داغ[M2]گل همه از باد فروزد چراغ
[B][M1]بط ز ترانه که برود آورد[M2]فاختگان را به سرود آورد
[B][M1]گر چه کند مرغ ز مستی خروش[M2]نیز نهد بر سر گل پا به هوش
[B][M1]با ز چو گل رخت بریزد ز خار[M2]خنده فراموش کند لاله‌زار
[B][M1]باغ دهد حله رنگین به باد[M2]غنچه ببندد لب شیرن کشاد
[B][M1]سرو سرافراشته پست اوفتد[M2]در ورق لاله شکست اوفتد
[B][M1]نافه شکوفه ندهد بوی مشک[M2]پر شکند فاخته از شاخ خشک
[B][M1]مرغ خورد بر گل نسرین دریغ[M2]باد بیارد به سر سبزه تیغ
[B][M1]نسترن از شاخ درافتد نگون[M2]خشک شود در جگر لاله خون
[B][M1]سرد شود چشمه چو افسردگان[M2]زرد شود سبزه چو گل خوردگان
[B][M1]شاخ بنفشه که ز جا بر شود[M2]کز دمهٔ دیده عبهر شود
[B][M1]برهنه گردد چمن حله پوش[M2]شاخ دهد مژده به هیزم فروش
[B][M1]خنجر سوسن چو فتد بر زمین[M2]سایه ببر ز سر یاسمین
[B][M1]ابر نیارد گهری از سپهر[M2]خار نخارد سر نسرین به مهر
[B][M1]عهد جوانی که بهار تن است[M2]نسبتش اینک هم ازین گلشن است
[B][M1]تا بود اسباب جوانی به تن[M2]روی چو گل باشد و تن چون سمن
[B][M1]تازه بود مجلس یاران به تو[M2]جلوه کند صف سواران به تو
[B][M1]شیفتگان دیده به رویت نهند[M2]رخت هوس بر سر کویت نهند
[B][M1]نکهت گیسو چو نسیم سحر[M2]رنگ بناگوش چو نسرین تر
[B][M1]نرگس تو باده نداند گناه[M2]غنچهٔ تو خنده ندارد نگاه
[B][M1]تاب دهد چهره ز برنایست[M2]میل کند سینه به رعناییست
[B][M1]دیده سوی فتنه پرستی کشد[M2]دل همه در شوخی و مستی کشد
[B][M1]ناز کنی ناز کشندت به جان[M2]دل طلبی نیز دهندت روان
[B][M1]روز چه جویی به شبت آن رسد[M2]تا شب تو نیز به پایان رسد
[B][M1]نوبت پیری چو زند کوس درد[M2]دل شود از خوش دلی و عیش سرد
[B][M1]گونهٔ رخسار به زردی زند[M2]آتش معده دم سردی زند
[B][M1]موی سپید از اجل آرد پیام[M2]پش خم از مرگ رساند سلام
[B][M1]در تن و اندام در اید شکست[M2]لرزه کند پای ز سستی چو دست
[B][M1]چشم شود منزوی از خانها[M2]رخته شود رستهٔ دندانها
[B][M1]قوت دل بشکند و زور تن[M2]پوست جدا گردد چون پیرهن
[B][M1]چنگ صفت رگ جهد از پشت پیر[M2]تار بخندد چو کهن شد صریر
[B][M1]عشق بتان بار بریزد ز دوش[M2]دیگ هوس باز نشیند ز جوش
[B][M1]تیره شود مشعلهٔ نور عین[M2]دل به مصلا کشد از کعبتین
[B][M1]خشک شود عمده با زو چو کلک[M2]سست شود مهرهٔ گردن ز سلک
[B][M1]کند شود باد هوا را سنان[M2]میل ز معشوق بتابد عنان
[B][M1]از می و گلزار فراغ اوفتد[M2]زهد ضروری به دماغ اوفتد
[B][M1]بر همه این دو دمادم رسد[M2]از همه بگذشته به ما هم رسد
[B][M1]آن که ایام جوانی گذشت[M2]عمر بدان گونه که دانی گذشت
[B][M1]تیر قدی بر سر پیری نژند[M2]گفت به بازی که کمانت به چند
[B][M1]گفت مکن نرخ تهی مایگان[M2]رو که هم اکنون رسدت رایگان
[B][M1]عهد بهار از گل شبگیر پرس[M2]ذوق جوانی ز دل پیر پرس
[B][M1]پیر شناسد که جوانی چه بود[M2]تا نرود از تو ندانی چه بود
[B][M1]فارغی از قدر جوانی که چیست[M2]تا نشوی پیر ندانی که چیست
[A]
[B][M1]شکر خدا را که ز فضل خدای[M2]گشت مزین چو بهشت این سرای
[B][M1]بیست خزانه است درو پر ز گنج[M2]بیست خزینه ز صد و بیست و پنج
[B][M1]ور همه بین آوری اندر شمار[M2]سه صد و ده بر شمر و سه هزار
[A]
[B][M1]یارب از آیین صواب خودم[M2]هم تو بیاموز جواب خودم
[B][M1]بو که ز نزدهت گه درالسلام[M2]بوی علیکی رسد و السلام
[END]
[START][A]
[B][M1]
دی شیخ با چراغ همی‌گشت گرد شهر
[M2]
کز دام و دد ملولم و انسانم آرزوست
[B][M1]
زاین همرهان سست‌عناصر دلم گرفت
[M2]
شیر خدا و رستم دستانم آرزوست
[B][M1]
گفتم که یافت می‌نشود جسته‌ایم ما
[M2]
گفت آنچه یافت می‌نشود آنم آرزوست

[B2]
مولانا جلال الدین رومی
[A]
[B][M1]
نیست در خشک و تر بیشهٔ من کوتاهی
[M2]
چوب هر نخل که منبر نشود دارکنم
[B2]
نظیری نیشابوری

[B][M1]
راه شب چون مهر عالمتاب زد
[M2]
گریهٔ من بر رخ گل ، آب زد
[B][M1]
اشک من از چشم نرگس خواب شست
[M2]
سبزه از هنگامه ام بیدار رست
[B][M1]
باغبان زور کلامم آزمود
[M2]
مصرعی کارید و شمشیری درود
[B][M1]
در چمن جز دانهٔ اشکم نکشت
[M2]
تار افغانم به پود باغ رشت
[B][M1]
ذره ام مهر منیر آن من است
[M2]
صد سحر اندر گریبان من است
[B][M1]
خاک من روشن تر از جام جم است
[M2]
محرم از نازادهای عالم است
[B][M1]
فکرم ن هو سر فتراک بست
[M2]
کو هنوز از نیستی بیرون نجست
[B][M1]
سبزه ناروئیده زیب گلشنم
[M2]
گل بشاخ اندر نهان در دامنم
[B][M1]
محفل رامشگری برهم زدم
[M2]
زخمه بر تار رگ عالم زدم
[B][M1]
بسکه عود فطرتم نادر نوا ست
[M2]
هم نشین از نغمه ام نا آشنا ست
[B][M1]
در جهان خورشید نوزائیده ام
[M2]
رسم و ئین فلک نادیده ام
[B][M1]
رم ندیده انجم از تابم هنوز
[M2]
هست نا آشفته سیمابم هنوز
[B][M1]
بحر از رقص ضیایم بی نصیب
[M2]
کوه از رنگ حنایم بی نصیب
[B][M1]
خوگر من نیست چشم هست و بود
[M2]
لرزه بر تن خیزم از بیم نمود
[B][M1]
بامم از خاور رسید و شب شکست
[M2]
شبنم نو برگل عالم نشست
[B][M1]
انتظار صبح خیزان می کشم
[M2]
ای خوشا زرتشتیان آتشم
[B][M1]
نغمه ام ، از زخمه بی پرواستم
[M2]
من نوای شاعر فرداستم
[B][M1]
عصر من دانندهٔ اسرار نیست
[M2]
یوسف من بهر این بازار نیست
[B][M1]
ناامید استم ز یاران قدیم
[M2]
طور من سوزد که می آید کلیم
[B][M1]
قلزم یاران چو شبنم بی خروش
[M2]
شبنم من مثل یم طوفان بدوش
[B][M1]
نغمه ی من از جهان دیگر است
[M2]
این جرس را کاروان دیگر است
[B][M1]
ای بسا شاعر که بعد از مرگ زاد
[M2]
چشم خود بر بست و چشم ما گشاد
[B][M1]
رخت باز از نیستی بیرون کشید
[M2]
چون گل از خاک مزار خود دمید
[B][M1]
کاروان ها گرچه زین صحرا گذشت
[M2]
مثل گام ناقه کم غوغا گذشت
[B][M1]
عاشقم ، فریاد ، ایمان من است
[M2]
شور حشر از پیش خیزان من است
[B][M1]
نغمه ام ز اندازهٔ تار است بیش
[M2]
من نترسم از شکست عود خویش
[B][M1]
قطره از سیلاب من بیگانه به
[M2]
قلزم از شوب او دیوانه به
[B][M1]
در نمی گنجد بجو عمان من
[M2]
بحرها باید پی طوفان من
[B][M1]
غنچه کز بالیدگی گلشن نشد
[M2]
در خور ابر بهار من نشد
[B][M1]
برقها خوابیده در جان من است
[M2]
کوه و صحرا باب جولان من است
[B][M1]
پنجه کن با بحرم ار صحراستی
[M2]
برق من در گیر اگر سیناستی 
[B][M1]
چشمهٔ حیوان براتم کرده اند
[M2]
محرم راز حیاتم کرده اند
[B][M1]
ذره از سوز نوایم زنده گشت
[M2]
پر گشود و کرمک تابنده گشت
[B][M1]
هیچکس ، رازی که من گویم ، نگفت
[M2]
همچو فکر من در معنی نسفت
[B][M1]
سر عیش جاودان خواهی بیا
[M2]
هم زمین ، هم آسمان خواهی بیا
[B][M1]
پیر گردون بامن این اسرار گفت
[M2]
از ندیمان رازها نتوان نهفت


[B][M1]
ساقیا برخیز و می در جام کن
[M2]
محو از دل کاوش ایام کن
[B][M1]
شعله ی بی که اصلش زمزم است
[M2]
گر گدا باشد پرستارش جم است
[B][M1]
می کند اندیشه را هشیار تر
[M2]
دیده ی بیدار را بیدار تر
[B][M1]
اعتبار کوه بخشد کاه را
[M2]
قوت شیران دهد روباه را
[B][M1]
خاک را اوج ثریا میدهد
[M2]
قطره را پهنای دریا میدهد
[B][M1]
خامشی را شورش محشر کند
[M2]
پای کبک از خون باز احمر کند
[B][M1]
خیز و در جامم شراب ناب ریز
[M2]
بر شب اندیشه ام مهتاب ریز
[B][M1]
تا سوی منزل کشم واره را
[M2]
ذوق بیتابی دهم نظاره را
[B][M1]
گرم رو از جستجوی نو شوم
[M2]
روشناس رزوی نو شوم
[B][M1]
چشم اهل ذوق را مردم شوم
[M2]
چون صدا در گوش عالم گم شوم
[B][M1]
قیمت جنس سخن بالا کنم
[M2]
ب چشم خویش در کالاکنم
[B][M1]
باز بر خوانم ز فیض پیر روم
[M2]
دفتر سر بسته اسرار علوم
[B][M1]
جان او از شعله ها سرمایه دار
[M2]
من فروغ یک نفس مثل شرار
[B][M1]
شمع سوزان تاخت بر پروانه ام
[M2]
باده شبخون ریخت بر پیمانه ام
[B][M1]
پیر رومی خاک را اکسیر کرد
[M2]
از غبارم جلوه ها تعمیر کرد
[B][M1]
ذره از خاک بیابان رخت بست
[M2]
تا شعاع فتاب رد بدست
[B][M1]
موجم و در بحر او منزل کنم
[M2]
تا در تابنده ئی حاصل کنم
[B][M1]
من که مستی ها ز صهبایش کنم
[M2]
زندگانی از نفس هایش کنم


[B][M1]
شب دل من مایل فریاد بود
[M2]
خامشی از «یا ربم» باد بود
[B][M1]
شکوه شوب غم دوران بدم
[M2]
از تهی پیمانگی نالان بةدم
[B][M1]
این قدر نظاره ام بیتاب شد
[M2]
بال و پر بشکست و خر خواب شد
[B][M1]
روی خود بنمود پیر حق سرشت
[M2]
کو بحرف پهلوی قر ن نوشت
[B][M1]
گفت «ای دیوانه ی ارباب عشق
[M2]
جرعه ئی گیر از شراب ناب عشق
[B][M1]
بر جگر هنگامه ی محشر بزن
[M2]
شیشه بر سر ، دیده بر نشتر بزن
[B][M1]
خنده را سرمایه ی صد ناله ساز
[M2]
اشک خونین را جگر پرکاله ساز
[B][M1]
تا بکی چون غنچه می باشی خموش
[M2]
نکهت خود را چو گل ارزان فروش
[B][M1]
در گره هنگامه داری چون سپند
[M2]
محمل خود بر سر تش به بند
[B][M1]
چون جرس خر ز هر جزو بدن
[M2]
ناله ی خاموش را بیرون فکن
[B][M1]
تش استی بزم عالم بر فروز
[M2]
دیگران را هم ز سوز خود بسوز
[B][M1]
فاش گو اسرار پیر می فروش
[M2]
موج می شو کسوت مینا بپوش
[B][M1]
سنگ شو آئینهٔ اندیشه را
[M2]
بر سر بازار بشکن شیشه را
[B][M1]
از نیستان همچو نی پیغام ده
[M2]
قیس را از قوم «حی» پیغام ده
[B][M1]
ناله را انداز نو ایجاد کن
[M2]
بزم را از های و هو باد کن
[B][M1]
خیز و جان نو بده هر زنده را
[M2]
از «قم» خود زنده تر کن زنده را
[B][M1]
خیز و پا بر جاده ی دیگر بنه
[M2]
جوش سودای کهن از سر بنه
[B][M1]
شنای لذت گفتار شو
[M2]
ای درای کاروان بیدار شو»
[B][M1]
زین سخن تش به پیراهن شدم
[M2]
مثل نی هنگامه بستن شدم
[B][M1]
چون نوا از تار خود برخاستم
[M2]
جنتی از بهر گوش راستم
[B][M1]
بر گرفتم پرده از راز خودی
[M2]
وا نمودم سر اعجاز خودی
[B][M1]
بود نقش هستیم انگاره ئی
[M2]
نا قبولی ، ناکسی ، ناکاره ئی
[B][M1]
عشق سوهان زد مرا ، دم شدم
[M2]
عالم کیف و کم عالم شدم
[B][M1]
حرکت اعصاب گردون دیده ام
[M2]
در رگ مه گردش خون دیده ام 
[B][M1]
بهر انسان چشم من شبها گریست
[M2]
تا دریدم پرده ی اسرار زیست
[B][M1]
از درون کارگاه ممکنات
[M2]
بر کشیدم سر تقویم حیات
[B][M1]
من که این شب را چو مه راستم
[M2]
گرد پای ملت بیضاستم
[B][M1]
ملتی در باغ و راغ وازه اش
[M2]
تش دلها سرود تازه اش
[B][M1]
ذره کشت و فتاب انبار کرد
[M2]
خرمن از صد رومی و عطار کرد
[B][M1]
آه گرمم ، رخت بر گردون کشم
[M2]
گرچه دودم از تبار آتشم
[B][M1]
خامه ام از همت فکر بلند
[M2]
راز این نه پرده در صحرا فکند
[B][M1]
قطره تا همپایه ی دریا شود
[M2]
ذره از بالیدگی صحرا شود


[B][M1]
شاعری زین مثنوی مقصود نیست
[M2]
بت پرستی ، بت گری مقصود نیست
[B][M1]
هندیم از پارسی بیگانه ام
[M2]
ماه نو باشم تهی پیمانه ام
[B][M1]
حسن انداز بیان از من مجو
[M2]
خوانسار و اصفهان از من مجو
[B][M1]
گرچه هندی در عذوبت شکر است
[M2]
طرز گفتار دری شیرین تر است
[B][M1]
فکر من از جلوه اش مسحور گشت
[M2]
خامهٔ من شاخ نخل طور گشت
[B][M1]
پارسی از رفعت اندیشه ام 
[M2]
در خورد با فطرت اندیشه ام
[B][M1]
خرده بر مینا مگیر ای هوشمند
[M2]
دل بذوق خرده ی مینا به بند
[A]
[B][M1]
پیکر هستی ز آثار خودی است
[M2]
هر چه می بینی ز اسرار خودی است
[B][M1]
خویشتن را چون خودی بیدار کرد
[M2]
آشکارا عالم پندار کرد
[B][M1]
صد جهان پوشیده اندر ذات او
[M2]
غیر او پیداست از اثبات او
[B][M1]
در جهان تخم خصومت کاشته‌ست
[M2]
خویشتن را غیر خود پنداشته‌ست
[B][M1]
سازد از خود پیکر اغیار را
[M2]
تا فزاید لذت پیکار را
[B][M1]
میکشد از قوت بازوی خویش
[M2]
تا شود آگاه از نیروی خویش
[B][M1]
خود فریبی های او عین حیات
[M2]
همچو گل از خون وضو عین حیات
[B][M1]
بهر یک گل خون صد گلشن کند
[M2]
از پی یک نغمه صد شیون کند
[B][M1]
یک فلک را صد هلال آورده است
[M2]
بهر حرفی صد مقال آورده است
[B][M1]
عذر این اسراف و این سنگین دلی
[M2]
خلق و تکمیل جمال معنوی
[B][M1]
حسن شیرین عذر درد کوهکن
[M2]
نافه‌ای عذر صد آهوی ختن
[B][M1]
سوز پیهم قسمت پروانه ها
[M2]
شمع عذر محنت پروانه ها
[B][M1]
خامه ی او نقش صد امروز بست
[M2]
تا بیارد صبح فردائی بدست
[B][M1]
شعله های او صد ابراهیم سوخت
[M2]
تا چراغ یک محمد بر فروخت
[B][M1]
می شود از بهر اغراض عمل
[M2]
عامل و معمول و اسباب و علل
[B][M1]
خیزد ، انگیزد ، پرد ، تابد ، رمد
[M2]
سوزد ، افروزد ، کشد ، میرد ، دمد
[B][M1]
وسعت ایام جولانگاه او
[M2]
آسمان موجی ز گرد راه او
[B][M1]
گل به جیب فاق از گلکاریش
[M2]
شب ز خوابش ، روز از بیداریش
[B][M1]
شعله ی خود در شرر تقسیم کرد
[M2]
جز پرستی عقل را تعلیم کرد
[B][M1]
خود شکن گردید و اجزا آفرید
[M2]
اندکی شفت و صحرا آفرید
[B][M1]
باز از شفتگی بیزار شد
[M2]
وز بهم پیوستگی کهسار شد
[B][M1]
وانمودن خویش را خوی خودی است
[M2]
خفته در هر ذره نیروی خودی است
[B][M1]
قوت خاموش و بیتاب عمل
[M2]
از عمل پابند اسباب عمل


[B][M1]
چون حیات عالم از زور خودی است
[M2]
پس بقدر استواری زندگی است
[B][M1]
قطره چون حرف خودی ازبر کند
[M2]
هستنی بی مایه را گوهر کند
[B][M1]
باده از ضعف خودی بی پیکر است
[M2]
پیکرش منت پذیر ساغر است
[B][M1]
گرچه پیکر می پذیرد جام می
[M2]
گردش از ما وام گیرد جام می
[B][M1]
کوه چون از خود رود صحرا شود
[M2]
شکوه سنج جوشش دریا شود
[B][M1]
موج تا موج است در غوش بحر
[M2]
می کند خود را سوار دوش بحر
[B][M1]
حلقه ئی زد نور تا گردید چشم
[M2]
از تلاش جلوه ها جنبید چشم
[B][M1]
سبزه چون تاب دمید از خویش یافت
[M2]
همت او سینه ی گلشن شکافت
[B][M1]
شمع هم خود را بخود زنجیر کرد
[M2]
خویش را از ذره ها تعمیر کرد
[B][M1]
خود گدازی پیشه کرد از خود رمید
[M2]
هم چو اشک خر ز چشم خود چکید
[B][M1]
گر بفطرت پخته تر بودی نگین
[M2]
از جراحت ها بیاسودی نگین
[B][M1]
می شود سرمایه دار نام غیر
[M2]
دوش او مجروح بار نام غیر
[B][M1]
چون زمین بر هستی خود محکم است
[M2]
ماه پابند طواف پیهم است
[B][M1]
هستی مهر از زمین محکم تر است
[M2]
پس زمین مسحور چشم خاور است
[B][M1]
جنبش از مژگان برد شان چنار
[M2]
مایه دار از سطوت او کوهسار
[B][M1]
تار و پود کسوت او آتش است
[M2]
اصل او یک دانهٔ گردن کش است
[B][M1]
چون خودی آرد به هم نیروی زیست
[M2]
می‌گشاید قلزمی از جوی زیست
[A]
[B][M1]
زندگانی را بقا از مدعا ست
[M2]
کاروانش را درا از مدعا ست
[B][M1]
زندگی در جستجو پوشیده است
[M2]
اصل او در رزو پوشیده است
[B][M1]
رزو را در دل خود زنده دار
[M2]
تا نگردد مشت خاک تو مزار
[B][M1]
رزو جان جهان رنگ و بوست
[M2]
فطرت هر شی امین رزو ست
[B][M1]
از تمنا رقص دل در سینه ها
[M2]
سینه ها از تاب او ئینه ها
[B][M1]
طاقت پرواز بخشد خاک را
[M2]
خضر باشد موسی ادراک را
[B][M1]
دل ز سوز آرزو گیرد حیات
[M2]
غیر حق میرد چو او گیرد حیات
[B][M1]
چون ز تخلیق تمنا باز ماند
[M2]
شهپرش بشکست و از پرواز ماند
[B][M1]
آرزو هنگامه آرای خودی
[M2]
موج بیتابی ز دریای خودی
[B][M1]
آرزو صید مقاصد را کمند
[M2]
دفتر افعال را شیرازه بند
[B][M1]
زنده را نفی تمنا مرده کرد
[M2]
شعله را نقصان سوز افسرده کرد
[B][M1]
چیست اصل دیدهٔ بیدار ما
[M2]
بست صورت لذت دیدار ما
[B][M1]
کبک پا از شوخئ رفتار یافت
[M2]
بلبل از سعی نوا منقار یافت
[B][M1]
نی برون از نیستان آباد شد
[M2]
نغمه از زندان او آزاد شد
[B][M1]
عقل ندرت کوش و گردون تاز چیست
[M2]
هیچ میدانی که این اعجاز چیست
[B][M1]
زندگی سرمایه دار از آرزوست
[M2]
عقل از زائیدگان بطن اوست
[B][M1]
چیست نظم قوم و آئین و رسوم
[M2]
چیست راز تازگیهای علوم
[B][M1]
آرزوئی کو بزور خود شکست
[M2]
سر ز دل بیرون زد و صورت به بست
[B][M1]
دست و دندان و دماغ و چشم و گوش
[M2]
فکر و تخییل و شعور و یاد و هوش
[B][M1]
زندگی مرکب چو در جنگاه باخت
[M2]
بهر حفظ خویش این آلات ساخت
[B][M1]
آگهی از علم و فن مقصود نیست
[M2]
غنچه و گل از چمن مقصود نیست
[B][M1]
علم از سامان حفظ زندگی است
[M2]
علم از اسباب تقویم خودی است
[B][M1]
علم و فن از پیش خیزان حیات
[M2]
علم و فن از خانه زادان حیات
[B][M1]
ای از راز زندگی بیگانه ، خیز
[M2]
از شراب مقصدی مستانه خیز
[B][M1]
مقصد مثل سحر تابنده ئی
[M2]
ماسوی را آتش سوزنده ئی
[B][M1]
مقصدی از آسمان بالاتری
[M2]
دلربائی دلستانی دلبری
[B][M1]
باطل دیرینه را غارتگری
[M2]
فتنه در جیبی سراپا محشری
[B][M1]
ما ز تخلیق مقاصد زنده ایم
[M2]
از شعاع آرزو تابنده ایم
[A]
[B][M1]
نقطهٔ نوری که نام او خودی است
[M2]
زیر خاک ما شرار زندگی است
[B][M1]
از محبت می شود پاینده تر
[M2]
زنده تر سوزنده تر تابنده تر
[B][M1]
از محبت اشتعال جوهرش
[M2]
ارتقای ممکنات مضمرش
[B][M1]
فطرت او آتش اندوزد ز عشق
[M2]
عالم افروزی بیاموزد ز عشق
[B][M1]
عشق را از تیغ و خنجر باک نیست
[M2]
اصل عشق از آب و باد و خاک نیست
[B][M1]
در جهان هم صلح و هم پیکار عشق
[M2]
آب حیوان تیغ جوهر دار عشق
[B][M1]
از نگاه عشق خارا شق شود
[M2]
عشق حق آخر سراپا حق شود
[B][M1]
عاشقی آموز و محبوبی طلب
[M2]
چشم نوحی قلب ایوبی طلب
[B][M1]
کیمیا پیدا کن از مشت گلی
[M2]
بوسه زن بر آستان کاملی
[B][M1]
شمع خود را همچو رومی بر فروز
[M2]
روم را در آتش تبریز سوز
[B][M1]
هست معشوقی نهان اندر دلت
[M2]
چشم اگر داری بیا بنمایمت
[B][M1]
عاشقان او ز خوبان خوب تر
[M2]
خوشتر و زیباتر و محبوب تر
[B][M1]
دل ز عشق او توانا می شود
[M2]
خاک همدوش ثریا می شود
[B][M1]
خاک نجد از فیض او چالاک شد
[M2]
آمد اندر وجد و بر افلاک شد
[B][M1]
در دل مسلم مقام مصطفی است
[M2]
آبروی ما ز نام مصطفی است
[B][M1]
طور موجی از غبار خانه اش
[M2]
کعبه را بیت الحرم کاشانه اش
[B][M1]
کمتر از آنی ز اوقاتش ابد
[M2]
کاسب افزایش از ذاتش ابد
[B][M1]
بوریا ممنون خواب راحتش
[M2]
تاج کسری زیر پای امتش
[B][M1]
در شبستان حرا خلوت گزید
[M2]
قوم و آئین و حکومت آفرید
[B][M1]
ماند شبها چشم او محروم نوم
[M2]
تا به تخت خسروی خوابیده قوم
[B][M1]
وقت هیجا تیغ او آهن گداز
[M2]
دیده ی او اشکبار اندر نماز
[B][M1]
در دعای نصرت آمین تیغ او
[M2]
قاطع نسل سلاطین تیغ او
[B][M1]
در جهان آئین نو آغاز کرد
[M2]
مسند اقوام پیشین در نورد
[B][M1]
از کلید دین در دنیا گشاد
[M2]
همچو او بطن ام گیتی نزاد
[B][M1]
در نگاه او یکی بالا و پست
[M2]
با غلام خویش بر یک خوان نشست
[B][M1]
در مصافی پیش آن گردون سریر
[M2]
دختر سردار طی آمد اسیر
[B][M1]
پای در زنجیر و هم بی پرده بود
[M2]
گردن از شرم و حیا خم کرده بود
[B][M1]
دخترک را چون نبی بی پرده دید
[M2]
چادر خود پیش روی او کشید
[B][M1]
ما از آن خاتون طی عریان تریم
[M2]
پیش اقوام جهان بی چادریم
[B][M1]
روز محشر اعتبار ماست او
[M2]
در جهان هم پرده دار ماست او
[B][M1]
لطف و قهر او سراپا رحمتی
[M2]
آن بیاران این باعدا رحمتی
[B][M1]
آن که بر اعدا در رحمت گشاد
[M2]
مکه را پیغام «لاتثریب» داد
[B][M1]
ما که از قید وطن بیگانه ایم
[M2]
چون نگه نور دو چشمیم و یکیم
[B][M1]
از حجاز و چین و ایرانیم ما
[M2]
شبنم یک صبح خندانیم ما
[B][M1]
مست چشم ساقی بطحاستیم
[M2]
در جهان مثل می و میناستیم
[B][M1]
امتیازات نسب را پاک سوخت
[M2]
آتش او این خس و خاشاک سوخت
[B][M1]
چون گل صد برگ ما را بو یکیست
[M2]
اوست جان این نظام و او یکیست
[B][M1]
سر مکنون دل او ما بدیم
[M2]
نعرهٔ بی باکانه زد افشا شدیم
[B][M1]
شور عشقش در نی خاموش من
[M2]
می تپد صد نغمه در آغوش من
[B][M1]
من چه گویم از تولایش که چیست
[M2]
خشک چوبی در فراق او گریست
[B][M1]
هستی مسلم تجلی گاه او
[M2]
طور ها بالد ز گرد راه او
[B][M1]
پیکرم را آفرید آئینه اش
[M2]
صبح من از آفتاب سینه اش
[B][M1]
در تپید دمبدم آرام من
[M2]
گرم تر از صبح محشر شام من
[B][M1]
ابر آذار است و من بستان او
[M2]
تاک من نمناک از باران او
[B][M1]
چشم در کشت محبت کاشتم
[M2]
از تماشا حاصلی برداشتم
[B][M1]
خاک یثرب از دو عالم خوشتر است
[M2]
ای خنک شهری که آنجا دلبر است
[B][M1]
کشته ی انداز ملا جامیم
[M2]
نظم و نثر او علاج خامیم
[B][M1]
شعر لبریز معانی گفته است
[M2]
در ثنای خواجه گوهر سفته است
[B][M1]
«نسخهٔ کونین را دیباچه اوست
[M2]
جمله عالم بندگان و خواجه اوست»


[B][M1]
کیفیت ها خیزد از صبهای عشق
[M2]
هست هم تقلید از اسمای عشق
[B][M1]
کامل بسطام در تقلید فرد
[M2]
اجتناب از خوردن خربوزه کرد
[B][M1]
عاشقی؟ محکم شو از تقلید یار
[M2]
تا کمند تو شود یزدان شکار
[B][M1]
اندکی اندر حرای دل نشین
[M2]
ترک خود کن سوی حق هجرت گزین
[B][M1]
محکم از حق شو سوی خود گام زن
[M2]
لات و عزای هوس را سر شکن
[B][M1]
لشکری پیدا کن از سلطان عشق
[M2]
جلوه گر شو بر سر فاران عشق
[B][M1]
تا خدای کعبه بنوازد ترا
[M2]
شرح «انی جاعل» سازد ترا
[A]
[B][M1]
ای فراهم کرده از شیران خراج
[M2]
گشته ئی روبه مزاج از احتیاج
[B][M1]
خستگی های تو از ناداری است
[M2]
اصل درد تو همین بیماری است
[B][M1]
می رباید رفعت از فکر بلند
[M2]
می کشد شمع خیال ارجمند
[B][M1]
از خم هستی می گلفام گیر
[M2]
نقد خود از کیسه ی ایام گیر
[B][M1]
خود فرود آ از شتر مثل عمر
[M2]
الحذر از منت غیر الحذر
[B][M1]
تابکی دریوزهٔ منصب کنی
[M2]
صورت طفلان ز نی مرکب کنی
[B][M1]
فطرتی کو بر فلک بندد نظر
[M2]
پست می گردد ز احسان دگر
[B][M1]
از سؤال ، افلاس گردد خوار تر
[M2]
از گدائی گدیه گر نادار تر
[B][M1]
از سؤال آشفته اجزای خودی
[M2]
بی تجلی نخل سینای خودی
[B][M1]
مشت خاک خویش را از هم مپاش
[M2]
مثل مه رزق خود از پهلو تراش
[B][M1]
گرچه باشی تنگ روز و تنگ بخت
[M2]
در ره سیل بلا افکنده رخت
[B][M1]
رزق خویش از نعمت دیگر مجو
[M2]
موج آب از چشمه ی خاور مجو
[B][M1]
تا نباشی پیش پیغمبر خجل
[M2]
روز فردائی که باشد جان گسل
[B][M1]
ماه را روزی رسد از خوان مهر
[M2]
داغ بر دل دارد از احسان مهر
[B][M1]
همت از حق خواه و با گردون ستیز
[M2]
آبروی ملت بیضا مریز
[B][M1]
آنکه خاشاک بتان از کعبه رفت
[M2]
مرد کاسب را «حبیب الله» گفت
[B][M1]
وای بر منت پذیر خوان غیر
[M2]
گردنش خم گشته ی احسان غیر
[B][M1]
خویش را از برق لطف غیر سوخت
[M2]
با پشیزی مایه ی غیرت فروخت
[B][M1]
ای خنک آن تشنه کاندر آفتاب
[M2]
می نخواهد از خضر یک جام آب
[B][M1]
تر جبین از خجلت سائل نشد
[M2]
شکل آدم ماند و مشت گل نشد
[B][M1]
زیر گردون آن جوان ارجمند
[M2]
می رود مثل صنوبر سر بلند
[B][M1]
در تهی دستی شود خود دار تر
[M2]
بخت او خوابیده ، او بیدار تر
[B][M1]
قلزم زنبیل سیل آتش است
[M2]
گر ز دست خود رسد شبنم ، خوشست
[B][M1]
چون حباب از غیرت مردانه باش
[M2]
هم به بحر اندر نگون پیمانه باش
[A]
[B][M1]
از محبت چون خودی محکم شود
[M2]
قوتش فرمانده عالم شود
[B][M1]
پیر گردون کز کواکب نقش بست
[M2]
غنچه ها از شاخسار او شکست
[B][M1]
پنجه ی او پنجه ی حق می شود
[M2]
ماه از انگشت او شق می شود
[B][M1]
در خصومات جهان گردد حکم
[M2]
تابع فرمان او دارا و جم
[B][M1]
با تو می گویم حدیث بوعلی
[M2]
در سواد هند نام او جلی
[B][M1]
آن نوا پیرای گلزار کهن
[M2]
گفت با ما از گل رعنا سخن
[B][M1]
خطه ی این جنت آتش نژاد
[M2]
از هوای دامنش مینو سواد
[B][M1]
کوچک ابدالش سوی بازار رفت
[M2]
از شراب بوعلی سرشار رفت
[B][M1]
عامل آن شهر می آمد سوار
[M2]
همرکاب او غلام و چوبدار
[B][M1]
پیشرو زد بانگ ای ناهوشمند
[M2]
بر جلو داران عامل ره مبند
[B][M1]
رفت آن درویش سر افکنده پیش
[M2]
غوطه زن اندر یم افکار خویش
[B][M1]
چوبدار از جام استکبار مست
[M2]
بر سر درویش چوب خود شکست
[B][M1]
از ره عامل فقیر آزرده رفت
[M2]
دلگران و ناخوش و افسرده رفت
[B][M1]
در حضور بوعلی فریاد کرد
[M2]
اشک از زندان چشم آزاد کرد
[B][M1]
صورت برقی که بر کهسار ریخت
[M2]
شیخ سیل آتش از گفتار ریخت
[B][M1]
از رگ جاں آتش دیگر گشود
[M2]
با دبیر خویش ارشادی نمود
[B][M1]
خامه را بر گیر و فرمانی نویس
[M2]
از فقیری سوی سلطانی نویس
[B][M1]
بنده ام را عاملت بر سر زده است
[M2]
بر متاع جان خود اخگر زده است
[B][M1]
باز گیر این عامل بد گوهری
[M2]
ورنه بخشم ملک تو با دیگری
[B][M1]
نامه ی آن بنده ی حق دستگاه
[M2]
لرزه ها انداخت در اندام شاه
[B][M1]
پیکرش سرمایه ی آلام گشت
[M2]
زرد مثل آفتاب شام گشت
[B][M1]
بهر عامل حلقه ی زنجیر جست
[M2]
از قلندر عفو این تقصیر جست
[B][M1]
خسرو شیرین زبان ، رنگین بیان
[M2]
نغمه هایش از ضمیر «کن فکان»
[B][M1]
فطرتش روشن مثال ماهتاب
[M2]
گشت از بهر سفارت انتخاب
[B][M1]
چنگ را پیش قلندر چون نواخت
[M2]
از نوائی شیشه ی جانش گداخت
[B][M1]
شوکتی کو پخته چون کهسار بود
[M2]
قیمت یک نغمه ی گفتار بود
[B][M1]
نیشتر بر قلب درویشان مزن
[M2]
خویش را در آتش سوزان مزن
[A]
[B][M1]
آن شنیدستی که در عهد قدیم
[M2]
گوسفندان در علف زاری مقیم
[B][M1]
از وفور کاه نسل افزا بدند
[M2]
فارغ از اندیشه ی اعدا بدند
[B][M1]
آخر از ناسازی تقدیر میش
[M2]
گشت از تیر بلائی سینه ریش
[B][M1]
شیر ها از بیشه سر بیرون زدند
[M2]
بر علف زار بزان شبخون زدند
[B][M1]
جذب و استیلا شعار قوت است
[M2]
فتح راز آشکار قوت است
[B][M1]
شیر نر کوس شهنشاهی نواخت
[M2]
میش را از حریت محروم ساخت
[B][M1]
بسکه از شیران نیاید جز شکار
[M2]
سرخ شد از خون میش آن مرغزار
[B][M1]
گوسفندی زیرکی فهمیده ئی
[M2]
کهنه سالی گرگ باران دیده ئی
[B][M1]
تنگدل از روزگار قوم خویش
[M2]
از ستمهای هژبران سینه ریش
[B][M1]
شکوه ها از گردش تقدیر کرد
[M2]
کار خود را محکم از تدبیر کرد
[B][M1]
بهر حفظ خویش مرد ناتوان
[M2]
حیله ها جوید ز عقل کار دان
[B][M1]
در غلامی از پی دفع ضرر
[M2]
قوت تدبیر گردد تیز تر
[B][M1]
پخته چون گردد جنون انتقام
[M2]
فتنه اندیشی کند عقل غلام
[B][M1]
گفت با خود عقده ی ما مشکل است
[M2]
قلزم غمهای ما بی ساحل است
[B][M1]
میش نتواند بزور از شیر رست
[M2]
سیم ساعد ما و او پولاد دست
[B][M1]
نیست ممکن کز کمال وعظ و پند
[M2]
خوی گرگی آفریند گوسفند
[B][M1]
شیر نر را میش کردن ممکن است
[M2]
غافلش از خویش کردن ممکن است
[B][M1]
صاحب آوازه ی الهام گشت
[M2]
واعظ شیران خون آشام گشت
[B][M1]
نعره زد ای قوم کذاب اشر
[M2]
بی خبر از یوم نحس مستمر
[B][M1]
مایه دار از قوت روحانیم
[M2]
بهر شیران مرسل یزدانیم
[B][M1]
دیده ی بی نور را نور آمدم
[M2]
صاحب دستور و مأمور آمدم
[B][M1]
توبه از اعمال نا محمود کن
[M2]
ای زیان اندیش فکر سود کن
[B][M1]
هر که باشد تند و زور آور شقی است
[M2]
زندگی مستحکم از نفی خودی است
[B][M1]
روح نیکان از علف یابد غذا
[M2]
تارک اللحم است مقبول خدا
[B][M1]
تیزی دندان ترا رسوا کند
[M2]
دیده ی ادراک را اعمی کند
[B][M1]
جنت از بهر ضعیفان است و بس
[M2]
قوت از اسباب خسران است و بس
[B][M1]
جستجوی عظمت و سطوت شر است
[M2]
تنگدستی از امارت خوشتر است
[B][M1]
برق سوزان در کمین دانه نیست
[M2]
دانه گر خرمن شود فرزانه نیست
[B][M1]
ذره شو صحرا ، مشو گر عاقلی
[M2]
تا ز نور آفتابی بر خوری
[B][M1]
ای که می نازی بذبح گوسفند
[M2]
ذبح کن خود را که باشی ارجمند
[B][M1]
زندگی را می کند نا پایدار
[M2]
جبر و قهر و انتقام و اقتدار
[B][M1]
سبزه پامال است و روید بار بار
[M2]
خواب مرگ از دیده شوید بار بار
[B][M1]
غافل از خود شو اگر فرزانه ئی
[M2]
گر ز خود غافل نه ئی دیوانه ئی
[B][M1]
چشم بند و گوش بند و لب به بند
[M2]
تا رسد فکر تو بر چرخ بلند
[B][M1]
این علفزار جهان هیچ است هیچ
[M2]
تو برین موهوم ای نادان مپیچ
[B][M1]
خیل شیر از سخت کوشی خسته بود
[M2]
دل بذوق تن پرستی بسته بود
[B][M1]
آمدش این پند خواب آور پسند
[M2]
خورد از خامی فسون گوسفند
[B][M1]
آنکه کردی گوسفندان را شکار
[M2]
کرد دین گوسفندی اختیار
[B][M1]
با پلنگان سازگار آمد علف
[M2]
گشت آخر گوهر شیری خزف
[B][M1]
از علف آن تیزی دندان نماند
[M2]
هیبت چشم شرار افشان نماند
[B][M1]
دل بتدریج از میان سینه رفت
[M2]
جوهر آئینه از آئینه رفت
[B][M1]
آن جنون کوشش کامل نماند
[M2]
آن تقاضای عمل در دل نماند
[B][M1]
اقتدار و عزم و استقلال رفت
[M2]
اعتبار و عزت و اقبال رفت
[B][M1]
پنجه های آهنین بی زور شد
[M2]
مرده شد دلها و تنها گور شد
[B][M1]
زور تن کاهید و خوف جان فزود
[M2]
خوف جان سرمایه همت ربود
[B][M1]
صد مرض پیدا شد از بی همتی
[M2]
کوته دستی ، بیدلی ، دون فطرتی
[B][M1]
شیر بیدار از فسون میش خفت
[M2]
انحطاط خویش را تهذیب گفت
[A]
[B][M1]
راهب دیرینه افلاطون حکیم
[M2]
از گروه گوسفندان قدیم
[B][M1]
رخش او در ظلمت معقول گم
[M2]
در کهستان وجود افکنده سم
[B][M1]
آنچنان افسون نامحسوس خورد
[M2]
اعتبار از دست و چشم و گوش برد
[B][M1]
گفت سر زندگی در مردن است
[M2]
شمع را صد جلوه از افسردن است
[B][M1]
بر تخیلهای ما فرمان رواست
[M2]
جام او خواب آور و گیتی رباست
[B][M1]
گوسفندی در لباس آدم است
[M2]
حکم او بر جان صوفی محکم است
[B][M1]
عقل خود را بر سر گردون رساند
[M2]
عالم اسباب را افسانه خواند
[B][M1]
کار او تحلیل اجزای حیات
[M2]
قطع شاخ سرو رعنای حیات
[B][M1]
فکر افلاطون زیان را سود گفت
[M2]
حکمت او بود را نابود گفت
[B][M1]
فطرتش خوابید و خوابی آفرید
[M2]
چشم هوش او سرابی آفرید
[B][M1]
بسکه از ذوق عمل محروم بود
[M2]
جان او وارفته ی معدوم بود
[B][M1]
منکر هنگامه ی موجود گشت
[M2]
خالق اعیان نامشهود گشت
[B][M1]
زنده جان را عالم امکان خوش است
[M2]
مرده دل را عالم اعیان خوش است
[B][M1]
آهوش بی بهره از لطف خرام
[M2]
لذت رفتار بر کبکش حرام
[B][M1]
شبنمش از طاقت رم بی نصیب
[M2]
طایرش را سینه از دم بی نصیب
[B][M1]
ذوق روئیدن ندارد دانه اش
[M2]
از طپیدن بی خبر پروانه اش
[B][M1]
راهب ما چاره غیر از رم نداشت
[M2]
طاقت غوغای این عالم نداشت
[B][M1]
دل بسوز شعله ی افسرده بست
[M2]
نقش آن دنیای افیون خورده بست
[B][M1]
از نشیمن سوی گردون پر گشود
[M2]
باز سوی آشیان نامد فرود
[B][M1]
در خم گردون خیال او گم است
[M2]
من ندانم درد یا خشت خم است
[B][M1]
قومها از سکر او مسموم گشت
[M2]
خفت و از ذوق عمل محروم گشت
[A]
[B][M1]
گرم خون انسان ز داغ آرزو
[M2]
آتش ، این خاک از چراغ آرزو
[B][M1]
از تمنا می بجام آمد حیات
[M2]
گرم خیز و تیزگام آمد حیات
[B][M1]
زندگی مضمون تسخیر است و بس
[M2]
آرزو افسون تسخیر است و بس
[B][M1]
زندگی صید افکن و دام آرزو
[M2]
حسن را از عشق پیغام آرزو
[B][M1]
از چه رو خیزد تمنا دمبدم
[M2]
این نوای زندگی را زیر و بم
[B][M1]
هر چه باشد خوب و زیبا و جمیل
[M2]
در بیابان طلب ما را دلیل
[B][M1]
نقش او محکم نشیند در دلت
[M2]
آرزو ها آفریند در دلت
[B][M1]
حسن خلاق بهار آرزوست
[M2]
جلوه اش پروردگار آرزوست
[B][M1]
سینه ی شاعر تجلی زار حسن
[M2]
خیزد از سینای او انوار حسن
[B][M1]
از نگاهش خوب گردد خوب تر
[M2]
فطرت از افسون او محبوب تر
[B][M1]
از دمش بلبل نوا آموخت است
[M2]
غازه اش رخسار گل افروخت است
[B][M1]
سوز او اندر دل پروانه ها
[M2]
عشق را رنگین ازو افسانه ها
[B][M1]
بحر و بر پوشیده در آب و گلشن
[M2]
صد جهان تازه مضمر در دلش
[B][M1]
در دماغش نادمیده لاله ها
[M2]
ناشنیده نغمه ها هم ناله ها
[B][M1]
فکر او با ماه و انجم همنشین
[M2]
زشت را نا آشنا خوب آفرین
[B][M1]
خضر و در ظلمات او آب حیات
[M2]
زنده تر از آب چشمش کائنات
[B][M1]
ما گران سیریم و خام و ساده ایم
[M2]
در ره منزل ز پا افتاده ایم
[B][M1]
عندلیب او نوا پرداخت است
[M2]
حیله ئی از بهر ما انداخت است
[B][M1]
تا کشد ما را بفردوس حیات
[M2]
حلقه ی کامل شود قوس حیات
[B][M1]
کاروانها از درایش گام زن
[M2]
در پی آواز نایش گام زن
[B][M1]
چون نسیمش در ریاض ما وزد
[M2]
نرمک اندر لاله و گل می خزد
[B][M1]
از فریب او خود افزا زندگی
[M2]
خود حساب و نا شکیبا زندگی
[B][M1]
اهل عالم را صلا بر خوان کند
[M2]
آتش خود را چو باد ارزان کند
[B][M1]
وای قومی کز اجل گیرد برات
[M2]
شاعرش وا بوسد از ذوق حیات
[B][M1]
خوش نماید زشت را آئینه اش
[M2]
در جگر صد نشتر از نوشینه اش
[B][M1]
بوسه ی او تازگی از گل برد
[M2]
ذوق پرواز از دل بلبل برد
[B][M1]
سست اعصاب تو از افیون او
[M2]
زندگانی قیمت مضمون او
[B][M1]
می رباید ذوق رعنائی ز سرو
[M2]
جره شاهین از دم سردش تذرو
[B][M1]
ماهی و از سینه تا سر آدم است
[M2]
چون بنات آشیان اندر یم است
[B][M1]
از نوا بر ناخدا افسون زند
[M2]
کشتیش در قعر دریا افکند
[B][M1]
نغمه هایش از دلت دزدد ثبات
[M2]
مرگ را از سحر او دانی حیات
[B][M1]
دایه ی هستی ز جان تو برد
[M2]
لعل عنابی ز کان تو برد
[B][M1]
چون زیان پیرایه بندد سود را
[M2]
می کند مذموم هر محمود را
[B][M1]
در یم اندیشه اندازد ترا
[M2]
از عمل بیگانه می سازد ترا
[B][M1]
خسته و ما از کلامش خسته تر
[M2]
انجمن از دور جامش خسته تر
[B][M1]
جوی برقی نیست در نیسان او
[M2]
یک سراب رنگ و بو بستان او
[B][M1]
حسن او را با صداقت کار نیست
[M2]
در یمش جز گوهر تف دار نیست
[B][M1]
خواب را خوشتر ز بیداری شمرد
[M2]
آتش ما از نفسهایش فسرد
[B][M1]
قلب مسموم از سرود بلبلش
[M2]
خفته ماری زیر انبار گلشن
[B][M1]
از خم و مینا و جامش الحذر
[M2]
از می آئینه فامش الحذر


[B][M1]
ای ز پا افتاده ی صهبای او
[M2]
صبح تو از مشرق مینای او
[B][M1]
ای دلت از نغمه هایش سرد جوش
[M2]
زهر قاتل خورده ئی از راه گوش
[B][M1]
ای دلیل انحطاط انداز تو
[M2]
از نوا افتاد تار ساز تو
[B][M1]
آن چنان زار از تن آسانی شدی
[M2]
در جهان ننگ مسلمانی شدی
[B][M1]
از رگ گل می توان بستن ترا
[M2]
از نسیمی می توان خستن ترا
[B][M1]
عشق رسوا گشته از فریاد تو
[M2]
زشت رو تمثالش از بهزاد تو
[B][M1]
زرد از آزار تو رخسار او
[M2]
سردی تو برده سوز از نار او
[B][M1]
خسته جان از خسته جانیهای تو
[M2]
ناتوان از ناتوانیهای تو
[B][M1]
گریه ی طفلانه در پیمانه اش
[M2]
کلفت آهی متاع خانه اش
[B][M1]
سر خوش از دریوزه ی میخانه ها
[M2]
جلوه دزد روزن کاشانه ها
[B][M1]
نا خوشی ، افسرده ئی ، آزرده ئی
[M2]
از لگد کوب نگهبان مرده ئی
[B][M1]
از غمان مانند نی کاهیده ئی
[M2]
وز فلک صد شکوه بر لب چیده ئی
[B][M1]
لابه و کین جوهر آئینه اش
[M2]
ناتوانی همدم دیرینه اش
[B][M1]
پست بخت و زیر دست و دون نهاد
[M2]
ناسزا و ناامید و نامراد
[B][M1]
شیونش از جان تو سرمایه برد
[M2]
لطف خواب از دیده ی همسایه برد
[B][M1]
وای بر عشقی که نار او فسرد
[M2]
در حرم زائید و در بتخانه مرد


[B][M1]
ای میان کیسه ات نقد سخن
[M2]
بر عیار زندگی او را بزن
[B][M1]
فکر روشن بین عمل را رهبر است
[M2]
چون درخش برق پیش از تندر است
[B][M1]
فکر صالح در ادب می بایدت
[M2]
رجعتی سوی عرب می بایدت
[B][M1]
دل به سلمای عرب باید سپرد
[M2]
تا دمد صبح حجاز از شام کرد
[B][M1]
از چمن زار عجم گل چیده ئی
[M2]
نو بهار هند و ایران دیده ئی
[B][M1]
اندکی از گرمی صحرا بخور
[M2]
باده ی دیرینه از خرما بخور
[B][M1]
سر یکی اندر بر گرمش بده
[M2]
تن دمی با صرصر گرمش بده
[B][M1]
مدتی غلطیده ئی اندر حریر
[M2]
خو به کرپاس درشتی هم بگیر
[B][M1]
قرنها بر لاله پا کوبیده ئی
[M2]
عارض از شبنم چو گل شوئیده ئی
[B][M1]
خویش ر بر ریگ سوزان هم بزن
[M2]
غوطه اندر چشمه ی زمزم بزن
[B][M1]
مثل بلبل ذوق شیون تا کجا
[M2]
در چمن زاران نشیمن تا کجا
[B][M1]
ای هما از یمن دامت ارجمند
[M2]
آشیانی ساز بر کوه بلند
[B][M1]
آشیانی برق و تندر در بری
[M2]
از کنام جره بازان برتری
[B][M1]
تا شوی در خورد پیکار حیات
[M2]
جسم و جانت سوزد از نار حیات
[A]
[B][M1]
خدمت و محنت شعار اشتر است
[M2]
صبر و استقلال کار اشتر است
[B][M1]
گام او در راه کم غوغا ستی
[M2]
کاروان را زورق صحرا ستی
[B][M1]
نقش پایش قسمت هر بیشه ئی
[M2]
کم خور و کم خواب و محنت پیشه ئی
[B][M1]
مست زیر بار محمل می رود
[M2]
پای کوبان سوی منزل می رود
[B][M1]
سر خوش از کیفیت رفتار خویش
[M2]
در سفر صابر تر از اسوار خویش
[B][M1]
تو هم از بار فرائض سر متاب
[M2]
بر خوری از «عنده حسن المآب»
[B][M1]
در اطاعت کوش ای غفلت شعار
[M2]
می شود از جبر پیدا اختیار
[B][M1]
ناکس از فرمان پذیری کس شود
[M2]
آتش ار باشد ز طغیان خس شود
[B][M1]
هر که تسخیر مه و پروین کند
[M2]
خویش را زنجیری آئین کند
[B][M1]
باد را زندان گل خوشبو کند
[M2]
قید بو را نافه ی آهو کند
[B][M1]
می زند اختر سوی منزل قدم
[M2]
پیش آئینی سر تسلیم خم
[B][M1]
سبزه بر دین نمو روئیده است
[M2]
پایمال از ترک آن گردیده است
[B][M1]
لاله پیهم سوختن قانون او
[M2]
بر جهد اندر رگ او خون او
[B][M1]
قطره ها دریاست از آئین وصل
[M2]
ذره ها صحراست از آئین وصل
[B][M1]
باطن هر شی ز آئینی قوی
[M2]
تو چرا غافل ازین سامان روی
[B][M1]
باز ای آزاد دستور قدیم
[M2]
زینت پا کن همان زنجیر سیم
[B][M1]
شکوه سنج سختی آئین مشو
[M2]
از حدود مصطفی بیرون مرو
[B][M1]
«مرحله دوم ضبط نفس»
[M2]
نفس تو مثل شتر خود پرور است
[B][M1]
خود پرست و خود سوار و خود سر است
[M2]
مرد شو آور زمام او بکف
[B][M1]
تا شوی گوهر اگر باشی خزف
[M2]
هر که بر خود نیست فرمانش روان
[B][M1]
می شود فرمان پذیر از دیگران
[M2]
طرح تعمیر تو از گل ریختند
[B][M1]
با محبت خوف را آمیختند
[M2]
خوف دنیا ، خوف عقبی ، خوف جان
[B][M1]
خوف آلام زمین و آسمان
[M2]
حب مال و دولت و حب وطن
[B][M1]
حب خویش و اقربا و حب زن
[M2]
امتزاج ماء و طین تن پرور است
[B][M1]
کشته ی فحشا هلاک منکر است
[M2]
تا عصائی لا اله داری بدست
[B][M1]
هر طلسم خوف را خواهی شکست
[M2]
هر که حق باشد چو جان اندر تنش
[B][M1]
خم نگردد پیش باطل گردنش
[M2]
خوف را در سنیهٔ او راه نیست
[B][M1]
خاطرش مرعوب غیر الله نیست
[M2]
هر که در اقلیم لا آباد شد
[B][M1]
فارغ از بند زن و اولاد شد
[M2]
می کند از ماسوی قطع نظر
[B][M1]
می نهد ساطور بر حلق پسر
[M2]
با یکی مثل هجوم لشکر است
[B][M1]
جان بچشم او ز باد ارزان تر است
[M2]
لا اله باشد صدف گوهر نماز
[B][M1]
قلب مسلم را حج اصغر نماز
[M2]
در کف مسلم مثال خنجر است
[B][M1]
قاتل فحشا و بغی و منکر است
[M2]
روزه بر جوع و عطش شبخون زند
[B][M1]
خیبر تن پروری را بشکند
[M2]
مؤمنان را فطرت افروز است حج
[B][M1]
هجرت آموز و وطن سوزست حج
[M2]
طاعتی سرمایه ی جمعیتی
[B][M1]
ربط اوراق کتاب ملتی
[M2]
حب دولت را فنا سازد زکوة
[B][M1]
هم مساوات آشنا سازد زکوة
[M2]
دل ز «حتی تنفقوا» محکم کند
[B][M1]
زر فزاید الفت زر کم کند
[M2]
این همه اسباب استحکام تست
[B][M1]
پخته ی محکم اگر اسلام تست
[M2]
اهل قوت شو ز ورد یًا قوی»
[B][M1]
تا سوار اشتر خاکی شوی
[M2]
«مرحله سوم نیابت الهی»
[B][M1]
گر شتر بانی جهانبانی کنی
[M2]
زیب سر تاج سلیمانی کنی
[B][M1]
تا جهان باشد جهان آرا شوی
[M2]
تاجدار ملک «لایبلی» شوی
[B][M1]
نایب حق در جهان بودن خوش است
[M2]
بر عناصر حکمران بودن خوش است
[B][M1]
نایب حق همچو جان عالم است
[M2]
هستی او ظل اسم اعظم است
[B][M1]
از رموز جزو و کل آگه بود
[M2]
در جهان قائم بامرالله بود
[B][M1]
خیمه چون در وسعت عالم زند
[M2]
این بساط کهنه را برهم زند
[B][M1]
فطرتش معمور و می خواهد نمود
[M2]
عالمی دیگر بیارد در وجود
[B][M1]
صد جهان مثل جهان جزو وکل
[M2]
روید از کشت خیال او چو گل
[B][M1]
پخته سازد فطرت هر خام را
[M2]
از حرم بیرون کند اصنام را
[B][M1]
نغمه زا تار دل از مضراب او
[M2]
بهر حق بیداری او خواب او
[B][M1]
شیب را آموزد آهنگ شباب
[M2]
می دهد هر چیز را رنگ شباب
[B][M1]
نوع انسان را بشیر و هم نذیر
[M2]
هم سپاهی هم سپهگر هم امیر
[B][M1]
مدعای «علم الاسما» ستی
[M2]
سر «سبحان الذی اسرا» ستی
[B][M1]
از عصا دست سفیدش محکم است
[M2]
قدرت کامل بعلمش توأم است
[B][M1]
چون عنا گیرد بدست آن شهسوار
[M2]
تیز تر گردد سمند روزگار
[B][M1]
خشک سازد هیبت او نیل را
[M2]
می برد از مصر اسرائیل را
[B][M1]
از قم او خیزد اندر گور تن
[M2]
مرده جانها چون صنوبر در چمن
[B][M1]
ذات او توجیه ذات عالم است
[M2]
از جلال او نجات عالم است
[B][M1]
ذره خورشید آشنا از سایه اش
[M2]
قیمت هستی گران از مایه اش
[B][M1]
زندگی بخشد ز اعجاز عمل
[M2]
می کند تجدید انداز عمل
[B][M1]
جلوه ها خیزد ز نقش پای او
[M2]
صد کلیم آواره ی سینای او
[B][M1]
زندگی را می کند تفسیر نو
[M2]
می دهد این خواب را تعبیر نو
[B][M1]
هستئی مکنون او راز حیات
[M2]
نغمه ی نشینده ی ساز حیات
[B][M1]
طبع مضمون بند فطرت خون شود
[M2]
تا دو بیت ذات او موزون شود
[B][M1]
مشت خاک ما سر گردون رسید
[M2]
زین غبار آن شهسوار آید پدید
[B][M1]
خفته در خاکستر امروز ما
[M2]
شعله ی فردای عالم سوز ما
[B][M1]
غنچه ی ما گلستان در دامن است
[M2]
چشم ما از صبح فردا روشن است
[B][M1]
ای سوار اشهب دوران بیا
[M2]
ای فروغ دیده ی امکان بیا
[B][M1]
رونق هنگامه ی ایجاد شو
[M2]
در سواد دیده ها آباد شو
[B][M1]
شورش اقوام را خاموش کن
[M2]
نغمه ی خود را بهشت گوش کن
[B][M1]
خیز و قانون اخوت ساز ده
[M2]
جام صهبای محبت باز ده
[B][M1]
باز در عالم بیار ایام صلح
[M2]
جنگجویان را بده پیغام صلح
[B][M1]
نوع انسان مزرع و تو حاصلی
[M2]
کاروان زندگی را منزلی
[B][M1]
ریخت از جور خزان برگ شجر
[M2]
چون بهاران بر ریاض ما گذر
[B][M1]
سجده های طفلک و برنا و پیر
[M2]
از جبین شرمسار ما بگیر
[B][M1]
از وجود تو سرافرازیم ما
[M2]
پس بسوز این جهان سازیم ما
[A]
[B][M1]
مسلم اول شه مردان علی
[M2]
عشق را سرمایه ی ایمان علی
[B][M1]
از ولای دودمانش زنده ام
[M2]
در جهان مثل گهر تابنده ام
[B][M1]
نرگسم وارفته ی نظاره ام
[M2]
در خیابانش چو بو آواره ام
[B][M1]
زمزم ار جوشد ز خاک من ازوست
[M2]
می اگر ریزد ز تاک من ازوست
[B][M1]
خاکم و از مهر او آئینه ام
[M2]
می توان دیدن نوا در سینه ام
[B][M1]
از رخ او فال پیغمبر گرفت
[M2]
ملت حق از شکوهش فر گرفت
[B][M1]
قوت دین مبین فرموده اش
[M2]
کائنات آئین پذیر از دوده اش
[B][M1]
مرسل حق کرد نامش بوتراب
[M2]
حق «یدالله» خواند در ام الکتاب
[B][M1]
هر که دانای رموز زندگیست
[M2]
سر اسمای علی داند که چیست
[B][M1]
خاک تاریکی که نام او تن است
[M2]
عقل از بیداد او در شیون است
[B][M1]
فکر گردون رس زمین پیما ازو
[M2]
چشم کور و گوش ناشنوا ازو
[B][M1]
از هوس تیغ دو رو دارد بدست
[M2]
رهروان را دل برین رهزن شکست
[B][M1]
شیر حق این خاک را تسخیر کرد
[M2]
این گل تاریک را اکسیر کرد
[B][M1]
مرتضی کز تیغ او حق روشن است
[M2]
بوتراب از فتح اقلیم تن است
[B][M1]
مرد کشور گیر از کراری است
[M2]
گوهرش را آبرو خودداری است
[B][M1]
هر که در آفاق گردد بوتراب
[M2]
باز گرداند ز مغرب آفتاب
[B][M1]
هر که زین بر مرکب تن تنگ بست
[M2]
چون نگین بر خاتم دولت نشست
[B][M1]
زیر پاش اینجا شکوه خیبر است
[M2]
دست او آنجا قسیم کوثر است
[B][M1]
از خود آگاهی یداللهی کند
[M2]
از یداللهی شهنشاهی کند
[B][M1]
ذات او دروازه ی شهر علوم
[M2]
زیر فرمانش حجاز و چین و روم
[B][M1]
حکمران باید شدن بر خاک خویش
[M2]
تا می روشن خوری از تاک خویش
[B][M1]
خاک گشتن مذهب پروانگیست
[M2]
خاک را اب شو که این مردانگیست
[B][M1]
سنگ شو ای همچو گل نازک بدن
[M2]
تا شوی بنیاد دیوار چمن
[B][M1]
از گل خود آدمی تعمیر کن
[M2]
آدمی را عالمی تعمیر کن
[B][M1]
گر بنا سازی نه دیوار و دری
[M2]
خشت از خاک تو بندد دیگری
[B][M1]
ای ز جور چرخ ناهنجار تنگ
[M2]
جام تو فریادی بیداد سنگ
[B][M1]
ناله و فریاد و ماتم تا کجا؟
[M2]
سینه کوبیهای پیهم تا کجا؟
[B][M1]
در عمل پوشیده مضمون حیات
[M2]
لذت تخلیق قانون حیات
[B][M1]
خیز و خلاق جهان تازه شو
[M2]
شعله در بر کن خلیل آوازه شو
[B][M1]
با جهان نامساعد ساختن
[M2]
هست در میدان سپر انداختن
[B][M1]
مرد خودداری که باشد پخته کار
[M2]
با مزاج او بسازد روزگار
[B][M1]
گر نسازد با مزاج او جهان
[M2]
می شود جنگ آزما با آسمان
[B][M1]
بر کند بنیاد موجودات را
[M2]
می دهد ترکیب نو ذرات را
[B][M1]
گردش ایام را برهم زند
[M2]
چرخ نیلی فام را برهم زند
[B][M1]
می کند از قوت خود آشکار
[M2]
روزگار نو که باشد سازگار
[B][M1]
در جهان نتوان اگر مردانه زیست
[M2]
همچو مردان جانسپردن زندگیست
[B][M1]
آزماید صاحب قلب سلیم
[M2]
زور خود را از مهمات عظیم
[B][M1]
عشق با دشوار ورزیدن خوشست
[M2]
چون خلیل از شعله گلچیدن خوشست
[B][M1]
ممکنات قوت مردان کار
[M2]
گردد از مشکل پسندی آشکار
[B][M1]
حربه ی دون همتان کین است و بس
[M2]
زندگی را این یک آئین است و بس
[B][M1]
زندگانی قوت پیداستی
[M2]
اصل او از ذوق استیلاستی


[B][M1]
عفو بیجا سردی خون حیات
[M2]
سکته ئی در بیت موزون حیات
[B][M1]
هر که در قعر مذلت مانده است
[M2]
ناتوانی را قناعت خوانده است
[B][M1]
ناتوانی زندگی را رهزن است
[M2]
بطنش از خوف و دروغ آبستن است
[B][M1]
از مکارم اندرون او تهی است
[M2]
شیرش از بهر ذمائم فربهی است
[B][M1]
هوشیار ای صاحب عقل سلیم
[M2]
در کمینها می نشیند این غنیم
[B][M1]
گر خردمندی فریب او مخود
[M2]
مثل حر با هر زمان رنگش دگر
[B][M1]
شکل او اهل نظر نشناختند
[M2]
پرده ها بر روی او انداختند
[B][M1]
گاه او را رحم و نرمی پرده دار
[M2]
گاه می پوشد ردای انکسار
[B][M1]
گاه او مستور در مجبوری است
[M2]
گاه پنهان در ته معذوری است
[B][M1]
چهره در شکل تن آسانی نمود
[M2]
دل ز دست صاحب قوت ربود
[B][M1]
با توانائی صداقت توأم است
[M2]
گر خود آگاهی همین جام جم است
[B][M1]
زندگی کشت است و حاصل قوتست
[M2]
شرح رمز حق و باطل قوتست
[B][M1]
مدعی گر مایه دار از قوت است
[M2]
دعوی او بی نیاز از حجت است
[B][M1]
باطل از قوت پذیرد شان حق
[M2]
خویش را حق داند از بطلان حق
[B][M1]
از کن او زهر کوثر می شود
[M2]
خیر را گوید شری ، شر می شود
[B][M1]
ای ز آداب امانت بیخبر
[M2]
از دو عالم خویش را بهتر شمر
[B][M1]
از رموز زندگی آگاه شو
[M2]
ظالم و جاهل ز غیر الله شو
[B][M1]
چشم و گوش و لب گشا ای هوشمند
[M2]
گر نبینی راه حق بر من بخند
[A]
[B][M1]
سید هجویر مخدوم امم
[M2]
مرقد او پیر سنجر را حرم
[B][M1]
بند های کوهسار آسان گسیخت
[M2]
در زمین هند تخم سجده ریخت
[B][M1]
عهد فاروق از جمالش تازه شد
[M2]
حق ز حرف او بلند آوازه شد
[B][M1]
پاسبان عزت ام الکتاب
[M2]
از نگاهش خانه ی باطل خراب
[B][M1]
خاک پنجاب از دم او زنده گشت
[M2]
صبح ما از مهر او تابنده گشت
[B][M1]
عاشق و هم قاصد طیار عشق
[M2]
از جبینش آشکار اسرار عشق
[B][M1]
داستانی از کمالش سر کنم
[M2]
گلشنی در غنچه ئی مضمر کنم
[B][M1]
نوجوانی قامتش بالا چو سرو
[M2]
وارد لاهور شد از شهر مرو
[B][M1]
رفت پیش سید والا جناب
[M2]
تا رباید ظلمتش را آفتاب
[B][M1]
گفت «محصور صف اعداستم
[M2]
درمیان سنگها میناستم
[B][M1]
با من آموز ای شه گردون مکان
[M2]
زندگی کردن میان دشمنان»
[B][M1]
پیر دانائی که در ذاتش جمال
[M2]
بسته پیمان محبت با جلال
[B][M1]
گفت «ای نامحرم از راز حیات
[M2]
غافل از انجام و آغاز حیات
[B][M1]
فارغ از اندیشه ی اغیار شو
[M2]
قوت خوابیده ئی بیدار شو
[B][M1]
سنگ چون بر خود گمان شیشه کرد
[M2]
شیشه گردید و شکستن پیشه کرد
[B][M1]
ناتوان خود را اگر رهرو شمرد
[M2]
نقد جان خویش با رهزن سپرد
[B][M1]
تا کجا خود را شماری ماء و طین
[M2]
از گل خود شعله ی طور آفرین
[B][M1]
با عزیزان سرگران بودن چرا
[M2]
شکوه سنج دشمنان بودن چرا
[B][M1]
راست می گویم عدو هم یار تست
[M2]
هستی او رونق بازار تست
[B][M1]
هر که دانای مقامات خودی است
[M2]
فضل حق داند اگر دشمن قوی است
[B][M1]
کشت انسان را عدو باشد سحاب
[M2]
ممکناتش را برانگیزد ز خواب
[B][M1]
سنگ ره آبست اگر همت قویست
[M2]
سیل را پست و بلند جاده چیست؟
[B][M1]
سنگ ره گردد فسان تیغ عزم
[M2]
قطع منزل امتحان تیغ عزم
[B][M1]
مثل حیوان خوردن ، آسودن چسود
[M2]
گر بخود محکم نه ئی بودن چسود
[B][M1]
خویش را چون از خودی محکم کنی
[M2]
تو اگر خواهی جهان برهم کنی
[B][M1]
گر فنا خواهی ز خود آزاد شو
[M2]
گر بقا خواهی بخود آباد شو
[B][M1]
چیست مردن از خودی غافل شدن
[M2]
تو چه پنداری فراق جان و تن
[B][M1]
در خودی کن صورت یوسف ، مقام
[M2]
از اسیری تا شهنشاهی خرام
[B][M1]
از خودی اندیش و مرد کار شو
[M2]
مرد حق شو حامل اسرار شو
[B][M1]
شرح راز از داستانها می کنم
[M2]
غنچه از زور نفس وا می کنم
[B][M1]
«خوشتر آن باشد که سر دلبران
[M2]
گفته آید در حدیث دیگران»
[A]
[B][M1]
طایری از تشنگی بیتاب بود
[M2]
در تن او دم مثال موج دود
[B][M1]
ریزه ی الماس در گلزار دید
[M2]
تشنگی نظاره ی آب آفرید
[B][M1]
از فریب ریزه ی خورشید تاب
[M2]
مرغ نادان سنگ را پنداشت آب
[B][M1]
مایه اندوز نم از گوهر نشد
[M2]
زد برو منقار و کامش تر نشد
[B][M1]
گفت الماس ای گرفتار هوس
[M2]
تیز بر من کرده منقار هوس
[B][M1]
قطره ی آبی نیم ساقی نیم
[M2]
من برای دیگران باقی نیم
[B][M1]
قصد آزارم کنی دیوانه ئی
[M2]
از حیات خود نما بیگانه ئی
[B][M1]
آب من منقار مرغان بشکند
[M2]
آدمی را گوهر جان بشکند
[B][M1]
طایر از الماس کام دل نیافت
[M2]
روی خویش از ریزه ی تابنده تافت
[B][M1]
حسرت اندر سینه اش آباد گشت
[M2]
در گلوی او نوا فریاد گشت
[B][M1]
قطره ی شبنم سر شاخ گلی
[M2]
تافت مثل اشک چشم بلبلی
[B][M1]
تاب او محو سپاس آفتاب
[M2]
لرزه بر تن از هراس آفتاب
[B][M1]
کوکب رم خوی گردون زاده ئی
[M2]
یکدم از ذوق نمود استاده ئی
[B][M1]
صد فریب از غنچه و گل خورده ئی
[M2]
بهره ئی از زندگی نا برده ئی
[B][M1]
مثل اشک عاشق دلداده ئی
[M2]
زیب مژگانی چکید آماده ئی
[B][M1]
مرغ مضطر زیر شاخ گل رسید
[M2]
در دهانش قطره ی شبنم چکید
[B][M1]
ای که می خواهی ز دشمن جان بری
[M2]
از تو پرسم قطره ئی یا گوهری؟
[B][M1]
چون ز سوز تشنگی طایر گداخت
[M2]
از حیات دیگری سرمایه ساخت
[B][M1]
قطره سخت اندام و گوهر خو نبود
[M2]
ریزه ی الماس بود و او نبود
[B][M1]
غافل از حفظ خودی یک دم مشو
[M2]
ریزه ی الماس شو شبنم مشو
[B][M1]
پخته فطرت صورت کهسار باش
[M2]
حامل صد ابر دریا بار باش
[B][M1]
خویش را دریاب از ایجاب خویش
[M2]
سیم شو از بستن سیماب خویش
[B][M1]
نغمه ئی پیدا کن از تار خودی
[M2]
آشکارا ساز اسرار خودی
[A]
[B][M1]
از حقیقت باز بگشایم دری
[M2]
با تو می گویم حدیث دیگری
[B][M1]
گفت با الماس در معدن ، زغال
[M2]
ای امین جلوه های لازوال
[B][M1]
همدمیم و هست و بود ما یکیست
[M2]
در جهان اصل وجود ما یکیست
[B][M1]
من بکان میرم ز درد ناکسی
[M2]
تو سر تاج شهنشاهان رسی
[B][M1]
قدر من از بد گلی کمتر ز خاک
[M2]
از جمال تو دل آئینه چاک
[B][M1]
روشن از تاریکی من مجمر است
[M2]
پس کمال جوهرم خاکستر است
[B][M1]
پشت پا هر کس مرا بر سر زند
[M2]
بر متاع هستیم اخگر زند
[B][M1]
بر سروسامان من باید گریست
[M2]
برگ و ساز هستیم دانی که چیست؟
[B][M1]
موجه ی دودی بهم پیوسته ئی
[M2]
مایه دار یک شرار جسته ئی
[B][M1]
مثل انجم روی تو هم خوی تو
[M2]
جلوه ها خیزد ز هر پهلوی تو
[B][M1]
گاه نور دیده ی قیصر شوی
[M2]
گاه زیب دسته ی خنجر شوی
[B][M1]
گفت الماس ای رفیق نکته بین
[M2]
تیره خاک از پختگی گردد نگین
[B][M1]
تا به پیرامون خود در جنگ شد
[M2]
پخته از پیکار مثل سنگ شد
[B][M1]
پیکرم از پختگی ذوالنور شد
[M2]
سینه ام از جلوه ها معمور شد
[B][M1]
خوار گشتی از وجود خام خویش
[M2]
سوختی از نرمی اندام خویش
[B][M1]
فارغ از خوف و غم و وسواس باش
[M2]
پخته مثل سنگ شو الماس باش
[B][M1]
می شود از وی دو عالم مستنیر
[M2]
هر که باشد سخت کوش و سختگیر
[B][M1]
مشت خاکی اصل سنگ اسود است
[M2]
کو سر از جیب حرم بیرون زد است
[B][M1]
رتبه اش از طور بالا تر شد است
[M2]
بوسه گاه اسود و احمر شد است
[B][M1]
در صلابت آبروی زندگی است
[M2]
ناتوانی ، ناکسی ناپختگی است
[A]
[B][M1]
در بنارس برهمندی محترم
[M2]
سر فرو اندر یم بود و عدم
[B][M1]
بهره ی وافر ز حکمت داشتی
[M2]
با خدا جویان ارادت داشتی
[B][M1]
ذهن او گیرا و ندرت کوش بود
[M2]
با ثریا عقل او همدوش بود
[B][M1]
آشیانش صورت عنقا بلند
[M2]
مهر و مه بر شعله ی فکرش سپند
[B][M1]
مدتی مینای او در خون نشست
[M2]
ساقی حکمت بجامش می نبست
[B][M1]
در ریاض علم و دانش دام چید
[M2]
چشم دامش طایر معنی ندید
[B][M1]
ناخن فکرش بخون آلوده ماند
[M2]
عقده ی بود و عدم نگشوده ماند
[B][M1]
آه بر لب شاهد حرمان او
[M2]
چهره غماز دل حیران او
[B][M1]
رفت روزی نزد شیخ کاملی
[M2]
آنکه اندر سینه پروردی دلی
[B][M1]
گوش بر گفتار آن فرزانه داد
[M2]
بر لب خود مهر خاموشی نهاد
[B][M1]
گفت شیخ ای طائف چرخ بلند
[M2]
اندکی عهد وفا با خاک بند
[B][M1]
تا شدی آواره ی صحرا و دشت
[M2]
فکر بیباک تو از گردون گذشت
[B][M1]
با زمین در ساز ای گردون نورد
[M2]
در تلاش گوهر انجم مگرد
[B][M1]
من نگویم از بتان بیزار شو
[M2]
کافری شایسته ی زنار شو
[B][M1]
ای امانت دار تهذیب کهن
[M2]
پشت پا بر مسلک آبا مزن
[B][M1]
گر ز جمعیت حیات ملت است
[M2]
کفر هم سرمایه ی جمعیت است
[B][M1]
تو که هم در کافری کامل نه ئی
[M2]
در خور طوف حریم دل نه ئی
[B][M1]
مانده ایم از جاده ی تسلیم دور
[M2]
تو ز آزر من ز ابراهیم دور
[B][M1]
قیس ما سودائی محمل نشد
[M2]
در جنون عاشقی کامل نشد
[B][M1]
مرد چون شمع خودی اندر وجود
[M2]
از خیال آسمان پیما چه سود


[B][M1]
آب زد در دامن کهسار چنگ
[M2]
گفت روزی با هماله رود گنگ
[B][M1]
ای ز صبح آفرینش یخ بدوش
[M2]
پیکرت از رودها زنار پوش
[B][M1]
حق ترا با آسمان همراز ساخت
[M2]
پات محروم خرام ناز ساخت
[B][M1]
طاقت رفتار از پایت ربود
[M2]
این وقار و رفعت و تمکین چه سود
[B][M1]
زندگانی از خرام پیهم است
[M2]
برگ و ساز هستی موج از رم است
[B][M1]
کوه چون این طعنه از دریا شنید
[M2]
هم چو بحر آتش از کین بر دمید
[B][M1]
گفت ای پهنای تو آئینه ام
[M2]
چون تو صد دریا درون سینه ام
[B][M1]
این خرام ناز سامان فناست
[M2]
هر که از خود رفت شایان فناست
[B][M1]
از مقام خود نداری آگهی
[M2]
بر زیان خویش نازی ابلهی
[B][M1]
ای ز بطن چرخ گردان زاده ئی
[M2]
از تو بهتر ساحل افتاده ئی
[B][M1]
هستی خود نذر قلزم ساختی
[M2]
پیش رهزن نقد جان انداختی
[B][M1]
همچو گل در گلستان خوددار شو
[M2]
بهر نشر بو پی گلچین مرو
[B][M1]
زندگی بر جای خود بالیدن است
[M2]
از خیابان خودی گل چیدن است
[B][M1]
قرنها بگذشت و من پا در گلم
[M2]
تو گمان داری که دور از منزلم
[B][M1]
هستیم بالید و تا گردون رسید
[M2]
زیر دامانم ثریا آرمید
[B][M1]
هستی تو بی نشان در قلزم است
[M2]
ذروه ی من سجده گاه انجم است
[B][M1]
چشم من بینای اسرار فلک
[M2]
آشنا گوشم ز پرواز ملک
[B][M1]
تا ز سوز سعی پیهم سوختم
[M2]
لعل و الماس و گهر اندوختم
[B][M1]
«در درونم سنگ و اندر سنگ نار
[M2]
آب را بر نار من نبود گذار»
[B][M1]
قطره ئی؟ خود را بپای خود مریز
[M2]
در تلاطم کوش و با قلزم ستیز
[B][M1]
آب گوهر خواه و گوهر ریزه شو
[M2]
بهر گوش شاهدی آویزه شو
[B][M1]
یا خود افزا شو سبک رفتار شو
[M2]
ابر برق انداز و دریا بار شو
[B][M1]
از تو قلزم گدیه ی طوفان کند
[M2]
شکوه ها از تنگی دامان کند
[B][M1]
کمتر از موجی شمارد خویش را
[M2]
پیش پای تو گذارد خویش را
[A]
[B][M1]
قلب را از صبغة الله رنگ ده
[M2]
عشق را ناموس و نام و ننگ ده
[B][M1]
طبع مسلم از محبت قاهر است
[M2]
مسلم ار عاشق نباشد کافر است
[B][M1]
تابع حق دیدنش نا دیدنش
[M2]
خوردنش ، نوشیدنش ، خوابیدنش
[B][M1]
در رضایش مرضی حق گم شود
[M2]
«این سخن کی باور مردم شود»
[B][M1]
خیمه در میدان الا الله زدست
[M2]
در جهان شاهد علی الناس آمدست
[B][M1]
شاهد حالش نبی انس و جان
[M2]
شاهدی صادق ترین شاهدان
[B][M1]
قال را بگذار و باب حال زن
[M2]
نور حق بر ظلمت اعمال زن
[B][M1]
در قبای خسروی درویش زی
[M2]
دیده بیدار و خدا اندیش زی
[B][M1]
قرب حق از هر عمل مقصود دار
[M2]
تا ز تو گردد جلالش آشکار
[B][M1]
صلح ، شر گردد چو مقصود است غیر
[M2]
گر خدا باشد غرض جنگ است خیر
[B][M1]
گر نگردد حق ز تیغ ما بلند
[M2]
جنگ باشد قوم را ناارجمند
[B][M1]
حضرت شیخ میانمیر ولی
[M2]
هر خفی از نور جان او جلی
[B][M1]
بر طریق مصطفی محکم پئی
[M2]
نغمه ی عشق و محبت را نئی
[B][M1]
تربتش ایمان خاک شهر ما
[M2]
مشعل نور هدایت بهر ما
[B][M1]
بر در او جبه فرسا آسمان
[M2]
از مریدانش شه هندوستان
[B][M1]
شاه تخم حرص در دل کاشتی
[M2]
قصد تسخیر ممالک داشتی
[B][M1]
از هوس آتش بجان افروختی
[M2]
تیغ را «هل من مزید» آموختی
[B][M1]
در دکن هنگامه ها بسیار بود
[M2]
لشکرش در عرصه ی پیکار بود
[B][M1]
رفت پیش شیخ گردون پایه ئی
[M2]
تا بگیرد از دعا سرمایه ئی
[B][M1]
مسلم از دنیا سوی حق رم کند
[M2]
از دعا تدبیر را محکم کند
[B][M1]
شیخ از گفتار شه خاموش ماند
[M2]
بزم درویشان سراپا گوش ماند
[B][M1]
تا مریدی سکه سیمین بدست
[M2]
لب گشود و مهر خاموشی شکست
[B][M1]
گفت این نذر حقیر از من پذیر
[M2]
ای ز حق آوارگان را دستگیر
[B][M1]
غوطه ها زد در خوی محنت تنم
[M2]
تا گره زد درهمی را دامنم
[B][M1]
گفت شیخ این زر حق سلطان ماست
[M2]
آنکه در پیراهن شاهی گداست
[B][M1]
حکمران مهر و ماه و انجم است
[M2]
شاه ما مفلس ترین مردم است
[B][M1]
دیده بر خوان اجانب دوخت است
[M2]
آتش جوعش جهانی سوخت است
[B][M1]
قحط و طاعون تابع شمشیر او
[M2]
عالمی ویرانه از تعمیر او
[B][M1]
خلق در فریاد از ناداریش
[M2]
از تهیدستی ضعیف آزاریش
[B][M1]
سطوتش اهل جهان را دشمن است
[M2]
نوع انسان کاروان ، او رهزن است
[B][M1]
از خیال خود فریب و فکر خام
[M2]
می کند تاراج را تسخیر نام
[B][M1]
عسکر شاهی و افواج غنیم
[M2]
هر دو از شمشیر جوع او دو نیم
[B][M1]
آتش جان گدا جوع گداست
[M2]
جوع سلطان ملک و ملت را فناست
[B][M1]
هر که خنجر بهر غیر الله کشید
[M2]
تیغ او در سینه ی او آرمید
[A]
[B][M1]
ای که مثل گل ز گل بالیده‌ای
[M2]
تو هم از بطن خودی زائیده‌ای
[B][M1]
از خودی مگذر بقا انجام باش
[M2]
قطره‌ای می باش و بحر آشام باش
[B][M1]
تو که از نور خودی تابنده‌ای
[M2]
گر خودی محکم کنی پاینده‌ای
[B][M1]
سود در جیب همین سوداستی
[M2]
خواجگی از حفظ این کالاستی 
[B][M1]
هستی و از نیستی ترسیده‌ای
[M2]
ای سرت گردم غلط فهمیده‌ای
[B][M1]
چون خبر دارم ز ساز زندگی 
[M2]
با تو گویم چیست راز زندگی
[B][M1]
غوطه در خود صورت گوهر زدن
[M2]
پس ز خلوت گاه خود سر بر زدن 
[B][M1]
زیر خاکستر شرار اندوختن
[M2]
شعله گردیدن نظرها سوختن
[B][M1]
خانه سوز محنت چل ساله شو
[M2]
طوف خود کن شعله ی جواله شو
[B][M1]
زندگی از طوف دیگر رستن است
[M2]
خویش را بیت الحرم دانستن است
[B][M1]
پر زن و از جذب خاک آزاد باش
[M2]
همچو طایر ایمن از افتاد باش
[B][M1]
تو اگر طایر نه‌ای ای هوشمند
[M2]
بر سر غار آشیان خود مبند 
[B][M1]
ای که باشی در پی کسب علوم
[M2]
با تو می گویم پیام پیر روم
[B][M1]
«علم را بر تن زنی ماری بود
[M2]
علم را بر دل زنی یاری بود»
[B][M1]
آگهی از قصه ی آخوند روم
[M2]
آنکه داد اندر حلب درس علوم
[B][M1]
پای در زنجیر توجیهات عقل
[M2]
کشتیش طوفانی «ظلمات» عقل
[B][M1]
موسی بیگانه ی سینای عشق
[M2]
بیخبر از عشق و از سودای عشق
[B][M1]
از تشکک گفت و از اشراق گفت
[M2]
وز حکم صد گوهر تابنده سفت
[B][M1]
عقده های قول مشائین گشود
[M2]
نور فکرش هر خفی را وانمود
[B][M1]
گرد و پیشش بود انبار کتب
[M2]
بر لب او شرح اسرار کتب
[B][M1]
پیر تبریزی ز ارشاد کمال
[M2]
جست راه مکتب ملا جلال
[B][M1]
گفت این غوغا و قیل و قال چیست
[M2]
این قیاس و وهم و استدلال چیست
[B][M1]
مولوی فرمود نادان لب ببند
[M2]
بر مقالات خردمندان مخند
[B][M1]
پای خویش از مکتبم بیرون گذار
[M2]
قیل و قال است این ترا با وی چه کار
[B][M1]
قال ما از فهم تو بالاتر است
[M2]
شیشه ی ادراک را روشنگر است
[B][M1]
سوز شمس از گفته ی ملا فزود
[M2]
آتشی از جان تبریزی گشود
[B][M1]
بر زمین برق نگاه او فتاد
[M2]
خاک از سوز دم او شعله زاد
[B][M1]
آتش دل خرمن ادراک سوخت
[M2]
دفتر آن فلسفی را پاک سوخت
[B][M1]
مولوی بیگانه از اعجاز عشق
[M2]
ناشناس نغمه های ساز عشق
[B][M1]
گفت این آتش چسان افروختی
[M2]
دفتر ارباب حکمت سوختی
[B][M1]
گفت شیخ ای مسلم زنار دار
[M2]
ذوق و حال است این ترا با وی چه کار
[B][M1]
حال ما از فکر تو بالاتر است
[M2]
شعله ی ما کیمیای احمر است
[B][M1]
ساختی از برف حکمت ساز و برگ
[M2]
از سحاب فکر تو بارد تگرگ
[B][M1]
آتشی افروز از خاشاک خویش
[M2]
شعله‌ای تعمیر کن از خاک خویش
[B][M1]
علم مسلم کامل از سوز دل است
[M2]
معنی اسلام ترک آفل است
[B][M1]
چون ز بند آفل ابراهیم رست
[M2]
در میان شعله ها نیکو نشست


[B][M1]
علم حق را در قفا انداختی
[M2]
بهر نانی نقد دین در باختی
[B][M1]
گرم رو در جستجوی سرمه‌ای
[M2]
واقف از چشم سیاه خود نه‌ای
[B][M1]
آب حیوان از دم خنجر طلب
[M2]
از دهان اژدها کوثر طلب


[B][M1]
سنگ اسود از در بتخانه خواه
[M2]
نافه ی مشک از سگ دیوانه خواه
[B][M1]
سوز عشق از دانش حاضر مجوی
[M2]
کیف حق از جام این کافر مجوی
[B][M1]
مدتی محو تک و دو بوده ام
[M2]
رازدان دانش نو بوده ام
[B][M1]
باغبانان امتحانم کرده اند
[M2]
محرم این گلستانم کرده اند
[B][M1]
گلستانی لاله زار عبرتی
[M2]
چون گل کاغذ سراب نکهتی
[B][M1]
تا ز بند این گلستان رسته ام
[M2]
آشیان بر شاخ طوبی بسته ام
[B][M1]
دانش حاضر حجاب اکبر است
[M2]
بت پرست و بت فروش و بتگر است
[B][M1]
پا بزندان مظاهر بسته‌ای
[M2]
از حدود حس برون نا جسته‌ای
[B][M1]
در صراط زندگی از پا فتاد
[M2]
بر گلوی خویشتن خنجر نهاد
[B][M1]
آتشی دارد مثال لاله سرد
[M2]
شعله‌ای دارد مثال ژاله سرد
[B][M1]
فطرتش از سوز عشق آزاد ماند
[M2]
در جهان جستجو ناشاد ماند
[B][M1]
عشق افلاطون علت های عقل
[M2]
به شود از نشترش سودای عقل
[B][M1]
جمله عالم ساجد و مسجود عشق
[M2]
سومنات عقل را محمود عشق
[B][M1]
این می دیرینه در میناش نیست
[M2]
شور «یارب» ، قسمت شبهاش نیست


[B][M1]
قیمت شمشاد خود نشناختی
[M2]
سرو دیگر را بلند انداختی
[B][M1]
مثل نی خود را ز خود کردی تهی
[M2]
بر نوای دیگران دل می نهی
[B][M1]
ای گدای ریزه‌ای از خوان غیر
[M2]
جنس خود می جوئی از دکان غیر
[B][M1]
بزم مسلم از چراغ غیر سوخت
[M2]
مسجد او از شرار دیر سوخت
[B][M1]
از سواد کعبه چون آهو رمید
[M2]
ناوک صیاد پهلویش درید
[B][M1]
شد پریشان برگ گل چون بوی خویش
[M2]
ای ز خود رم کرده باز آ سوی خویش
[B][M1]
ای امین حکمت ام الکتاب
[M2]
وحدت گمگشته ی خود بازیاب
[B][M1]
ما که دربان حصار ملتیم
[M2]
کافر از ترک شعار ملتیم
[B][M1]
ساقی دیرینه را ساغر شکست
[M2]
بزم رندان حجازی بر شکست
[B][M1]
کعبه آباد است از اصنام ما
[M2]
خنده زن کفر است بر اسلام ما
[B][M1]
شیخ در عشق بتان اسلام باخت
[M2]
رشته ی تسبیح از زنار ساخت
[B][M1]
پیر ها پیر از بیاض مو شدند
[M2]
سخره بهر کودکان کو شدند
[B][M1]
دل ز نقش لااله بیگانه‌ای
[M2]
از صنم های هوس بتخانه‌ای
[B][M1]
می شود هر مو درازی خرقه پوش
[M2]
آه ازین سوداگران دین فروش
[B][M1]
با مریدان روز و شب اندر سفر
[M2]
از ضرورت های ملت بی خبر
[B][M1]
دیده ها بی نور مثل نرگس اند
[M2]
سینه ها از دولت دل مفلس اند
[B][M1]
واعظان هم صوفیان منصب پرست
[M2]
اعتبار ملت بیضا شکست
[B][M1]
واعظ ما چشم بر بتخانه دوخت
[M2]
مفتی دین مبین فتوی فروخت
[B][M1]
چیست یاران بعد ازین تدبیر ما
[M2]
رخ سوی میخانه دارد پیر ما
[A]
[B][M1]
سبز بادا خاک پاک شافعی
[M2]
عالمی سر خوش ز تاک شافعی
[B][M1]
فکر او کوکب ز گردون چیده است
[M2]
سیف بران وقت را نامیده است
[B][M1]
من چه گویم سر این شمشیر چیست
[M2]
آب او سرمایه دار از زندگیست
[B][M1]
صاحبش بالاتر از امید و بیم
[M2]
دست او بیضا تر از دست کلیم
[B][M1]
سنگ از یک ضربت او تر شود
[M2]
بحر از محرومی نم بر شود
[B][M1]
در کف موسی همین شمشیر بود
[M2]
کار او بالاتر از تدبیر بود
[B][M1]
سینه ی دریای احمر چاک کرد
[M2]
قلزمی را خشک مثل خاک کرد
[B][M1]
پنجه ی حیدر که خیبر گیر بود
[M2]
قوت او از همین شمشیر بود
[B][M1]
گردش گردون گردان دیدنی است
[M2]
انقلاب روز و شب فهمیدنی است
[B][M1]
ای اسیر دوش و فردا در نگر
[M2]
در دل خود عالم دیگر نگر
[B][M1]
در گل خود تخم ظلمت کاشتی
[M2]
وقت را مثل خطی پنداشتی
[B][M1]
باز با پیمانه ی لیل و نهار
[M2]
فکر تو پیمود طول روزگار
[B][M1]
ساختی این رشته را زنار دوش
[M2]
گشته ئی مثل بتان باطل فروش
[B][M1]
کیمیا بودی و مشت گل شدی
[M2]
سر حق زائیدی و باطل شدی
[B][M1]
مسلمی؟ آزاد این زنار باش
[M2]
شمع بزم ملت احرار باش
[B][M1]
تو که از اصل زمان آگه نه ئی
[M2]
از حیات جاودان آگه نه ئی
[B][M1]
تا کجا در روز و شب باشی اسیر
[M2]
رمز وقت از «لی مع الله» یاد گیر
[B][M1]
این و آن پیداست از رفتار وقت
[M2]
زندگی سریست از اسرار وقت
[B][M1]
اصل وقت از گردش خورشید نیست
[M2]
وقت جاوید است و خور جاوید نیست
[B][M1]
عیش و غم عاشور و هم عید است وقت
[M2]
سر تاب ماه و خورشید است وقت
[B][M1]
وقت را مثل مکان گسترده ئی
[M2]
امتیاز دوش و فردا کرده ئی
[B][M1]
ای چو بو رم کرده از بستان خویش
[M2]
ساختی از دست خود زندان خویش
[B][M1]
وقت ما کو اول و آخر ندید
[M2]
از خیابان ضمیر ما دمید
[B][M1]
زنده از عرفان اصلش زنده تر
[M2]
هستی او از سحر تابنده تر
[B][M1]
زندگی از دهر و دهر از زندگی است
[M2]
«لاتسبوالدهر» فرمان نبی است


[B][M1]
نکته ای می گویمت روشن چو در
[M2]
تا شناسی امتیاز عبد و حر
[B][M1]
عبد گردد یاوه در لیل و نهار
[M2]
در دل حر یاوه گردد روزگار
[B][M1]
عبد از ایام می باند کفن
[M2]
روز و شب را می تند بر خویشتن
[B][M1]
مرد حر خود را ز گل بر می کند
[M2]
خویش را بر روزگاران می تند
[B][M1]
عبد چون طایر بدام صبح و شام
[M2]
لذت پرواز بر جانش حرام
[B][M1]
سینه ی آزاده ی چابک نفس
[M2]
طایر ایام را گردد قفس
[B][M1]
عبد را تحصیل حاصل فطرت است
[M2]
واردات جان او بی ندرت است
[B][M1]
از گران خیزی مقام او همان
[M2]
ناله های صبح و شام او همان
[B][M1]
دمبدم نو آفرینی کار حر
[M2]
نغمه پیهم تازه ریزد تار حر
[B][M1]
فطرتش زحمت کش تکرار نیست
[M2]
جاده ی او حلقه ی پرگار نیست
[B][M1]
عبد را ایام زنجیر است و بس
[M2]
بر لب او حرف تقدیر است و بس
[B][M1]
همت حر با قضا گردد مشیر
[M2]
حادثات از دست او صورت پذیر
[B][M1]
رفته و آینده در موجود او
[M2]
دیرها آسوده اندر زود او
[B][M1]
آمد از صوت و صدا پاک این سخن
[M2]
در نمی آید به ادراک این سخن
[B][M1]
گفتم و حرفم ز معنی شرمسار
[M2]
شکوه ی معنی که با حرفم چه کار
[B][M1]
زنده معنی چون به حرف آمد بمرد
[M2]
از نفس های تو نار او فسرد
[B][M1]
نکته ی غیب و حضور اندر دل است
[M2]
رمز ایام و مرور اندر دل است
[B][M1]
نغمه ی خاموش دارد ساز وقت
[M2]
غوطه در دل زن که بینی راز وقت


[B][M1]
یاد ایامی که سیف روزگار
[M2]
با توانا دستی ما بود یار
[B][M1]
تخم دین در کشت دلها کاشتیم
[M2]
پرده از رخسار حق برداشتیم
[B][M1]
ناخن ما عقده ی دنیا گشاد
[M2]
بخت این خاک از سجود ما گشاد
[B][M1]
از خم حق باده ی گلگون زدیم
[M2]
بر کهن میخانه ها شبخون زدیم
[B][M1]
ای می دیرینه در مینای تو
[M2]
شیشه آب از گرمی صهبای تو
[B][M1]
از غرور و نخوت و کبر و منی
[M2]
طعنه بر ناداری ما میزنی
[B][M1]
جام ما هم زیب محفل بوده است
[M2]
سینه ی ما صاحب دل بوده است
[B][M1]
عصر نو از جلوه ها آراسته
[M2]
از غبار پای ما برخاسته
[B][M1]
کشت حق سیراب گشت از خون ما
[M2]
حق پرستان جهان ممنون ما
[B][M1]
عالم از ما صاحب تکبیر شد
[M2]
از گل ما کعبه ها تعمیر شد
[B][M1]
حرف اقرأ حق بما تعلیم کرد
[M2]
رزق خویش از دست ما تقسیم کرد
[B][M1]
گرچه رفت از دست ما تاج و نگین
[M2]
ما گدایان را بچشم کم مبین
[B][M1]
در نگاه تو زیان کاریم ما
[M2]
کهنه پنداریم ما ، خواریم ما
[B][M1]
اعتبار از لااله داریم ما
[M2]
هر دو عالم را نگه داریم ما
[B][M1]
از غم امروز و فردا رسته ایم
[M2]
با کسی عهد محبت بسته ایم
[B][M1]
در دل حق سر مکنونیم ما
[M2]
وارث موسی و هارونیم ما
[B][M1]
مهر و مه روشن ز تاب ما هنوز
[M2]
برقها دارد سحاب ما هنوز
[B][M1]
ذات ما آئینهٔ ذات حق است
[M2]
هستی مسلم ز آیات حق است
[A]
[B][M1]
ای چو جان اندر وجود عالمی
[M2]
جان ما باشی و از ما می رمی
[B][M1]
نغمه از فیض تو در عود حیات
[M2]
موت در راه تو محسود حیات
[B][M1]
باز تسکین دل ناشاد شو
[M2]
باز اندر سینه ها آباد شو
[B][M1]
باز از ما خواه ننگ و نام را
[M2]
پخته تر کن عاشقان خام را
[B][M1]
از مقدر شکوه ها داریم ما
[M2]
نرخ تو بالا و ناداریم ما
[B][M1]
از تهیدستان رخ زیبا مپوش
[M2]
عشق سلمان و بلال ارزان فروش
[B][M1]
چشم بیخواب و دل بیتاب ده
[M2]
باز ما را فطرت سیماب ده
[B][M1]
آیتی بمنا ز آیات مبین
[M2]
تا شود اعناق اعدا خاضعین
[B][M1]
کوه آتش خیز کن این کاه را
[M2]
ز آتش ما سوز غیر الله را
[B][M1]
رشته ی وحدت چو قوم از دست داد
[M2]
صد گره بر روی کار ما فتاد
[B][M1]
ما پریشان در جهان چون اختریم
[M2]
همدم و بیگانه از یکدیگریم
[B][M1]
باز این اوراق را شیرازه کن
[M2]
باز آئین محبت تازه کن
[B][M1]
باز ما را بر همان خدمت گمار
[M2]
کار خود با عاشقان خود سپار
[B][M1]
رهروان را منزل تسلیم بخش
[M2]
قوت ایمان ابراهیم بخش
[B][M1]
عشق را از شغل لا آگاه کن
[M2]
آشنای رمز الاالله کن



[B][M1]
منکه بهر دیگران سوزم چو شمع
[M2]
بزم خود را گریه آموزم چو شمع
[B][M1]
یارب آن اشکی که باشد دلفروز
[M2]
بیقرار و مضطر و آرام سوز
[B][M1]
کارمش در باغ و روید آتشی
[M2]
از قبای لاله شوید آتشی
[B][M1]
دل بدوش و دیده بر فرداستم
[M2]
در میان انجمن تنها ستم
[B][M1]
«هر کسی از ظن خود شد یار من
[M2]
از درون من نجست اسرار من»
[B][M1]
در جهان یارب ندیم من کجاست
[M2]
نخل سینایم کلیم من کجاست
[B][M1]
ظالمم بر خود ستم ها کرده ام
[M2]
شعله ئی را در بغل پرورده ام
[B][M1]
شعله ئی غارت گر سامان هوش
[M2]
آتشی افکنده در دامان هوش
[B][M1]
عقل را دیوانگی آموخته
[M2]
علم را سامان هستی سوخته
[B][M1]
آفتاب از سوز او گردون مقام
[M2]
برقها اندر طواف او مدام
[B][M1]
همچو شبنم دیده ی گریان شدم
[M2]
تا امین آتش پنهان شدم
[B][M1]
شمع را سوز عیان آموختم
[M2]
خود نهان از چشم عالم سوختم
[B][M1]
شعله ها آخر ز هر مویم دمید
[M2]
از رگ اندیشه ام آتش چکید
[B][M1]
عندلیبم از شرر ها دانه چید
[M2]
نغمه ی آتش مزاجی آفرید
[B][M1]
سینه ی عصر من از دل خالی است
[M2]
می تپد مجنون که محمل خالی است
[B][M1]
شمع را تنها تپیدن سهل نیست
[M2]
آه یک پروانه ی من اهل نیست
[B][M1]
انتظار غمگساری تا کجا
[M2]
جستجوی راز داری تا کجا
[B][M1]
ای ز رویت ماه و انجم مستنیر
[M2]
آتش خود را ز جانم باز گیر
[B][M1]
این امانت بازگیر از سینه ام
[M2]
خار جوهر برکش از آئینه ام
[B][M1]
یا مرا یک همدم دیرینه ده
[M2]
عشق عالم سوز را آئینه ده
[B][M1]
موج در بحر است هم پهلوی موج
[M2]
هست با همدم تپیدن خوی موج
[B][M1]
بر فلک کوکب ندیم کوکبست
[M2]
ماه تابان سر بزانوی شب است
[B][M1]
روز پهلوی شب یلدا زند
[M2]
خویش را امروز بر فردا زند
[B][M1]
هستی جوئی بجوئی گم شود
[M2]
موجه ی بادی ببوئی گم شود
[B][M1]
هست در هر گوشه ی ویرانه رقص
[M2]
می کند دیوانه با دیوانه رقص
[B][M1]
گرچه تو در ذات خود یکتاستی
[M2]
عالمی از بهر خویش آراستی
[B][M1]
من مثال لاله ی صحراستم
[M2]
درمیان محفلی تنهاستم
[B][M1]
خواهم از لطف تو یاری همدمی
[M2]
از رموز فطرت من محرمی
[B][M1]
همدمی دیوانه ئی فرزانه ئی
[M2]
از خیال این و آن بیگانه ئی
[B][M1]
تا بجان او سپارم هوی خویش
[M2]
باز بینم در دل او روی خویش
[B][M1]
سازم از مشت گل خود پیکرش
[M2]
هم صنم او را شوم هم آزرش


[END]
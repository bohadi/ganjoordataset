[START][A]
[B][M1]بر دل من گشت عشق نیکوان فرمان‌روا
[M2]اشک سرخ من دلیل و رنگ زرد من گوا
[B][M1]نیستی رنگم چنین و نیستی اشکم چنان
[M2]گر بر این دل نیستی عشق بتان فرمانروا
[B][M1]تا شدم با مهر آن نامهربان دلبر، قرین
[M2]تا شدم با عشق آن ناپارسا یار آشنا
[B][M1]مهربان بودم‌، به جان خود شدم نامهربان
[M2]پارسا بودم‌، به کار دین شدم ناپارسا
[B][M1]شد دژم جان من از نیرنگ آن‌ چشم دژم
[M2]شد دوتا پشت من از افسون آن زلف دوتا
[B][M1]از دل عاشق به عشق اندر درختی بردمد
[M2]کش برآید جاودان برگ و بر از رنج و عنا
[B][M1]تن اسیر عشق اگرکردم غمی گشتم غمی
[M2]دل به دست یار اگر دادم خطا کردم خطا
[B][M1]چاره ی خود را ندانم من به‌عشق اندرکنون
[M2]بنده ی مسکین چه داند کرد پیش پادشا
[B][M1]در بلای عشق اگر ماندم نیندیشم همی
[M2]کافرین شهریار از من بگرداند بلا
[A]
[B][M1]همی نالم به دردا، همی گریم به زارا
[M2]که ماندم دور و مهجور، من از یار و دیارا
[B][M1]الا ای باد شبگیر، ازین شخص زمین‌گیر
[M2]ببر نام و خبر گیر، ز یار نامدارا
[B][M1]چو رفتم از خراسان‌، به دل گشتم هراسان
[M2]شدم شخصی دگرسان‌، خروشان و نزارا
[B][M1]به ری در نام راندم‌، حقایق برفشاندم
[M2]ولیکن دیر ماندم‌، شده زین‌روی خوارا
[B][M1]نجستم نام ازین شهر، فزودم وام از این شهر
[M2]نبردم کام ازین شهر، به جز عیش مرارا
[B][M1]بدا محکوم قهرا، درآکنده به زهرا
[M2]پلیدا شوم شهرا، ضعیفا شهریارا
[A]
[B][M1]گهی با دزد افتد کار و گاهی با عسس ما را
[M2]نشد کاین آسمان راحت گذارد یک ‌نفس ما را
[B][M1]عسس با دزد شد دمساز و ما با هر دو بیگانه
[M2]به ‌شب ‌از دزد باشد وحشت ‌و روز از عسس‌ ما را
[B][M1]گرفتار جفای ناکسان گشتیم در عالم
[M2]دربغا زندگانی طی شد و نشناخت کس ما را
[B][M1]ز بس ماندیم درگنج قفس‌، گر باغبان روزی
[M2]کند ما را رها، ره نیست جز کنج قفس ما را
[B][M1]نشان کاروان عافیت پیدا نشد لیکن
[M2]به کوه و دشت کرد آواره آوای جرس ما را
[B][M1]ز دست دل گریبان پاره کردیم از غمت شاید
[M2]سوی دل باشد از چاک گریبان دسترس ما را
[B][M1]درین تاریکی حیرت‌، به دل از عشق برقی زد
[M2]مگر تا وادی ایمن کشاند این قبس ما را
[B][M1]بریدیم از شهنشاهان طمع در عین درویشی
[M2]که از خوبان نباشد جز نگاهی ملتمس ما را
[B][M1]اگر خواهی که با صاحبدلان طرح وفا ریزی
[M2]کنون درنه قدم‌، زبرا نبینی زین سپس ما را
[B][M1]خداوندی و سلطانی به یاران باد ارزانی
[M2]درین بیدای ظلمانی فروغ عشق بس ما را
[B][M1]هوس بستیم تا ترک هوس گوییم در عالم
[M2]بهار آخر به جایی می‌رساند این هوس ما را
[A]
[B][M1]دوست می‌دارم من این نوروز فرخ‌فال را
[M2]تاکنم نو بر جبین خوبرویان سال را
[B][M1]خواهی ار با فال میمون بگذرد روز تو خوش
[M2]برگشا هر صبحدم از دفترگل فال را
[B][M1]عاشقا ز آه سحر غافل مشو کاین ابر فیض
[M2]آبیاری می‌نمایدگلشن آمال را
[B][M1]خواهی ار با کس درآمیزی به رنگ او درآی
[M2]بین چسان همرنگ گل پروانه دارد بال را
[B][M1]عاشق از خوبان وفا و مهر خواهد، ورنه هست
[M2]آب و رنگ حسن صوری‌، پردهٔ تمثال را
[B][M1]آن سر زلف سیه چیدی و از دامان خویش
[M2]دست کوته ساختی مشتی پریشان‌حال را
[B][M1]دولتی کافغان کنند از جور او خرد و بزرگ
[M2]بر خلایق چون دهد اعلان استقلال را
[B][M1]سفله از فرط دنائت ایمن است از حادثات
[M2]هیچ مؤمن خون نریزد اشتر جلّال را
[B][M1]از رقیب خرد ای دل در جهان غافل مباش
[M2]موش ویران می‌نماید دکهٔ بقال را
[B][M1]گرچه‌آزادی زبون شد لیک جای شکر هست
[M2]کاین روش بشکست بازار هو و جنجال را
[B][M1]بر وطن مگری که در نزدکرام‌الکاتبین
[M2]بهر هر قومی کتابی هست مر آجال را
[B][M1]شدگذشته‌هیچ‌و امروز است‌هم‌در حکم‌هیچ
[M2]حال و ماضی رفته دان‌ حاضر شو استقبال را
[A]
[B][M1]خامشی جُستم که حاسد مرده پندارد مرا
[M2]وز سر رشگ و حسدکمتر بیازارد مرا
[B][M1]زنده درگور سکوتم من‌، مگر زین بیشتر
[M2]روزگار مرده‌پرور خوار نشمارد مرا
[B][M1]مردمان از چشم بد ترسند و من از چشم خوب
[M2]حق ز چشم خوب مهرویان نگهدارد مرا
[B][M1]مرک‌شاعر زندگی‌بخش خیال اوست کاش
[M2]این خموشی در شمار مردگان آرد مرا
[B][M1]سینه‌ام زآه پیاپی چاک شد، کو آن طبیب
[M2]کز تشفی مرهمی بر سینه بگذارد مرا
[B][M1]تا مگر تأثیر بخشد ناله‌های زار من
[M2]آرزوی مرگ حالی بسته‌لب دارد مرا
[B][M1]شد امید از شش‌ جهت ‌مقطوع‌ و نومیدی ‌رسید
[M2]بو که نومیدی به دست مرگ بسپارد مرا
[A]
[B][M1]سیل خون‌آلود اشکم بی‌خبرگیرد تو را
[M2]خون مردم‌، آخر ای بیدادگر، گیرد تو را
[B][M1]ای شکرلب‌، آب چشمم نیک دریابد تو را
[M2]وی قصب‌پوش آتش دل زود درگیرد تو را
[B][M1]ورگریزی زین دو طوفان چون پری برآسمان
[M2]بر فراز آسمان آه سحر گیرد تو را
[B][M1]باخبرکردم تو را خون ضعیفان را مریز
[M2]زان که خون بی‌گناهان بی‌خبر گیرد تو را
[B][M1]نفرت مردم به مانند سگ درنده است
[M2]گر تو از پیشش گریزی زودتر گیرد تو را
[B][M1]کن حذر زان دم که دست عاشق دلمرده‌ای
[M2]همچو قاتل در میان رهگذر گیرد تو را
[B][M1]ای خدنگ غمزهٔ جانان ز تنهایی منال
[M2]مرغ دل چون جوجه زیر بال و پر گیرد تو را
[B][M1]خاک زیر و رو ندارد پیش عزم عاشقان
[M2]هر کجا باشد بهار آخر به بر گیرد تو را
[A]
[B][M1]یا که به راه آرم این صید دل رمیده را
[M2]یا به رهت سپارم این جان به لب رسیده را
[B][M1]یا ز لبت کنم طلب قیمت خون خویشتن
[M2]یا به تو واگذارم این جسم به خون طپیده را
[B][M1]یا که غبار پات را نور دو دیده می‌کنم
[M2]یا به دو دیده می‌نهم پای تو نور دیده را
[B][M1]یا به مکیدن لبی جان به بها طلب مکن
[M2]یا بستان و بازده لعل لب مکیده را
[B][M1]کودک اشگ من شود خاک‌نشین ز ناز تو
[M2]خاک‌نشین چرا کنی کودک ناز دیده را
[B][M1]چهره به زر کشیده‌ام بهر تو زر خریده‌ام
[M2]خواجه به هیچ‌کس مده بندهٔ زر خریده را
[B][M1]گر ز نظر نهان شوم چون تو به ره گذر کنی
[M2]کی ز نظر نهان کنم اشگ به ره چکیده را
[B][M1]بانوی مصر اگر کند صورت عشق را نهان
[M2]یوسف خسته چون کند پیرهن دریده را
[B][M1]گر دو جهان هوس بود بی‌تو چه دسترس بود
[M2]باغ ارم قفس بود طایر پر بریده را
[B][M1]جز دل و جان چه آورم بر سر ره چو بنگرم
[M2]ترک کمین گشاده و شوخ کمان کشیده را
[B][M1]بلعجبی شنیده‌ام‌، چیز ندیده دیده‌ام
[M2]اینکه فروغ دیده‌ام دیده کند ندیده را
[B][M1]خیز بهار خون‌جگر جانب بوستان گذر
[M2]تا ز هزار بشنوی قصهٔ ناشنیده را
[A]
[B][M1]خوشا بهارا خوشا میا خوشا چمنا
[M2]خوشا چمیدن بر ارغوان و یاسمنا
[B][M1]خوشا سرود نو آیین و ساقی سرمست
[M2]که ماه موی میانست و سر و سیم‌ تنا
[B][M1]خوشا توانگری و عاشقی به وقت بهار
[M2]خوشا جوانی با این دوگشته مقترنا
[B][M1]خوشا مقارن این هر سه خاطری فارغ
[M2]زکید حاسد بدخواه و خصم راه‌زنا
[B][M1]خوشا شراب کهن در سبوی گردآلود
[M2]که رشح باران بسترده گردش از بدنا
[B][M1]خوشا مسابقهٔ اسب‌های ترکمنی
[M2]کجا چریده به صحرای خاص ترکمنا
[B][M1]درازگردن و خوابیده دم و پهن سرین
[M2]فراخ‌سینه و بالابلند و نرم‌تنا
[B][M1]بزرگ سم و کشیده پی و مبارک‌ ساق
[M2]بلندجبهه و محجوب‌چشم و خوش‌دهنا
[B][M1]به فصلی ایدون کز خاربن برآید گل
[M2]نواخت باید برگل سرود خارکنا
[A]
[B][M1]جز روی تو کافروخته گردد ز می ناب
[M2]آتش که شنیده ‌است که روشن شود از آب
[B][M1]شنگرف دو رخسار تو آمیخته با سیم
[M2]سیم تو ز دو دیده‌ام انگیخته سیماب
[B][M1]سیماب اگرم بارد به رخ عجبی نیست
[M2]سیماب روان شیفته باشد به زر ناب
[B][M1]دو چشم و جبین تو در آن زلف چه باشد؟
[M2]دو نرگس نو ساخته اندر شب مهتاب
[B][M1]گربوسه به من بخشی دانی به چه ماند؟
[M2]مرغی که گه کشتن‌، قاتل دهدش آب
[B][M1]ز اندوه شبانگاهی خود با تو چه گویم
[M2]شب خفته چه داند اثر دیده ی بی‌خواب
[B][M1]در دامنت آویزم تا مردم گویند
[M2]آوبخته بر سرو یکی شاخک لبلاب
[B][M1]تا خط ندمیده است رفیقان را دل‌جوی
[M2]تا نقدی باقی است فقیران را دریاب
[B][M1]بیم است که خط جوش زند گرد عذارت
[M2]و اندیشهٔ او نیش زند بر دل اصحاب
[B][M1]عناب لبت بی‌مزه گردد ز خط سبز
[M2]اینست‌، بلی خاصیت سبزهٔ عناب 
[A]
[B][M1]چشم ساقی چو من از باده خرابست امشب 
[M2]حیف از آن دیده که آمادهٔ خوابست امشب
[B][M1]قمرا! پرده برافکن که ز شرم رخ تو
[M2]چهرهٔ ماه فلک زیر نقابست امشب
[B][M1]نور روی قمر و عکس می و پرتو شمع
[M2]چهره بگشاکه شب ترک حجابست امشب
[B][M1]با دل سوخته پروانه به شمعی می‌‎گفت
[M2]دادن بوسه به عشاق ثوابست امشب
[B][M1]چون بهار انده فردا مخور و باده بخور
[M2]که همین یک‌نفس از عمر حسابست امشب
[A]
[B][M1]بکرد ای جوهر سیال در مغز بهار امشب
[M2]سرت گردم‌نجاتم ده ز دست روزگار امشب 
[B][M1]بر یاران ترش‌روی آمدم زبن تلخکامی‌ها
[M2]ز مستی خندهٔ شیربن به روبم برگمار امشب
[B][M1]ز سوز تب نمی‌نالم طبیبا دردسرکم کن
[M2]مرا بگذار با اندیشهٔ یار و دیار امشب
[B][M1]هزاران زخم کاری دارم اندر دل ولی هر دم
[M2]ز یک زخم جگر ترساندم بیماردار امشب
[B][M1]گرم خون‌از جگر بیرون زند نبود عجب زبرا
[M2]که ‌از خون ‌لب‌ به‌ لب گشته ‌است‌ این‌قلب‌ فگار امشب
[B][M1]فنای سینه‌ر‌بشان گرمی ناب است ای ساقی
[M2]بده جامی و برهانم ز رنج انتظار امشب
[B][M1]شب‌هجرانم‌از جان‌سیرکرد آن‌زلف‌پرخم کو
[M2]که در دامانش آویزم به قصد انتحار امشب
[B][M1]مده‌داروی‌خواب‌ای‌غافل‌از شب‌زنده‌داری‌ها
[M2]خوشم با آه آتشناک و چشم اشگبار امشب
[B][M1]اگر نالد «‌بهار» از زخم دل نالد، نه زخم سل
[M2]پرستاران ‌چه ‌می‌خواهید ازین ‌بیمار زار امشب
[A]
[B][M1]رقم قتل ما به دست حبیب
[M2]چون مخالف نداشت شد تصویب
[B][M1]خامشی به مجلسی که در آن
[M2]نیست یک تن سخن‌شناس و لبیب
[B][M1]خوبشتن را میان خیل خران
[M2]خر نسازد به حکم عقل‌، ادیب
[B][M1]گورخر را چه حاجت بیطار
[M2]بدوی را چه انتظار طبیب
[B][M1]دهر چون نانجیب‌پرور شد
[M2]گو بمیرند مردمان نجیب
[B][M1]بلبل از بیم جان شود پنهان
[M2]چون به بستان کشد غراب نعیب
[B][M1]از در احتیاج مردم بود
[M2]آنچه دادند عاقلان ترتیب
[B][M1]هیچ اصلی به دهر ثابت نیست
[M2]خواه اصلی بعید و خواه قریب
[B][M1]جای دیگر عجیب ننماید
[M2]آنچه اینجا به چشم تو ست عجیب
[B][M1]خوار گردد به نزد یار، بهار
[M2]چون بریار شد عزیز، رقیب
[B][M1]چه توان کرد چون نشد معتاد
[M2]بینی خنفسا به نکهت طیب
[A]
[B][M1]غم طوقی از آهن شد و برگردنم آویخت
[M2]چون ژندهٔ درویش، بلا در تنم آویخت 
[B][M1]درگردن دلدار نیاویخته‌، دستم
[M2]بشکست به صد خواری و در گردنم آویخت
[B][M1]آن طفل که پروردهٔ دل بود چو اغیار
[M2]افتاد ز چشم من و در دامنم آویخت
[B][M1]بدگوبی جهال به بوم و برم آشفت
[M2]بیغارهٔ حساد به پیرامنم آویخت
[B][M1]ببرید طبیعت ز هواهای دلم سر
[M2]وآورد ویکایک به سر برزنم آوبخت
[B][M1]بلبل‌صفت آفات سخن گفتن شیرین
[M2]در خانه و در لانه و درگلشنم آویخت
[B][M1]چون منطق شیرین مرا دید زمانه
[M2]از طاق فلک در قفس آهنم آویخت
[B][M1]بگداخت تنم شمع‌صفت وین دل سوزان
[M2]چون شعلهٔ فانوس به پیراهنم آوبخت
[B][M1]هر چیزکزان بیش دلم داشت تنفر
[M2]چون پردهٔ تاری به در روزنم آوبخت
[B][M1]تاربکی افکار حریفان چو حجابی
[M2]گرد آمد و درییش دل روشنم آوبخت
[B][M1]حلاج‌ صفت‌، تا ز چه گفتم سخن حق
[M2]از دار بلا این فلک ریمنم آویخت
[A]
[B][M1]بسوختیم زبیداد چرخ و خواهد سوخت
[M2]کسی که علم فراموش کرد و جهل آموخت
[B][M1]بگو به سایهٔ دیوار دیگران خسبد
[M2]کسی که خانهٔ خود را به دیگران بفروخت
[B][M1]وطن زکید اجانب درون آتش و ما
[M2]به سر زنیم و بنالیم از اینکه آمل سوخت
[B][M1]شکافتیم و دربدیم و سوختیم ز جهل
[M2]به زیب پیکر ما گر جهان قبایی دوخت
[B][M1]بود زخون فقیرآنکه شربتی نوشید
[M2]بود ز مال یتیم آنکه ثروتی اندوخت
[B][M1]درین میانه بهارا نصیب رنجبر است
[M2]به هر کجا که ز بیداد آتشی افروخت
[A]
[B][M1]همین نه ازستم چرخ شهرآمل سوخت
[M2]که‌ازعطش به‌ری امسال سبزه وگل سوخت
[B][M1]بجای شمع برافروخت در چمن گل سرخ
[M2]بجای شهپر پروانه بال بلبل سوخت
[B][M1]به باغ‌، بید معلق زتشنگی چون شمع
[M2]گرفت لرزه و ازپای تا به کاکل سوخت
[B][M1]تو ای سحاب کرم قطره‌ای فشان بر خاک
[M2]که چهرلاله سیه گشت وزلف سنبل سوخت
[B][M1]ز حال خلق تغافل بس است ای وزرا
[M2]که خانمان ضعیفان ازین تغافل سوخت
[B][M1]به کار ملک تعلل بس است ای امرا
[M2]که شهر دلکش آمل ازبن تعلل سوخت
[B][M1]به داغ هیچ عزیزی خدا نسوزاند
[M2]هرآن دلی که بر احوال شهرآمل‌سوخت
[B][M1]بهارگفت توکل به حق کنید دربغ
[M2]که‌برق غفلت‌ماخرمن‌توکل‌سوخت
[A]
[B][M1]حشمت محتشمان مایهٔ مرگ فقراست
[M2]داد ازین رسم فرومایه که در شهر شماست 
[B][M1]یا رب این شهر چه شهر ست و چه خلقند این خلق
[M2]که به هر رهگذری نعش غریبی پیداست
[B][M1]می‌شنیدم سحری طفل یتیمی می گفت‌:
[M2]هر بلایی که به ما می‌رسد از این وزراست
[B][M1]خانهٔ «‌محتشم‌» آباد که از همت او
[M2]شیون و غلغله در خانهٔ مسکین و گداست
[B][M1]از خدایش به حقیقت نرسد برگ مراد
[M2]آنکه فارغ ز غم ومحنت مخلوق خداست
[B][M1]نوشداروی نصیحت چه دهد سود بهار
[M2]به مریضی که به هر قاعده محکوم فناست
[A]
[B][M1]عشقت آتش به دل کس نزند تا دل ماست
[M2]کی به‌مسجد سزد آن‌ شمع که ‌در خانه رواست
[B][M1]به وفایی که نداری قسم ای ماه جبین
[M2]هر جفایی که کنی بر دل ما عین وفاست
[B][M1]اگر از ربختن خون منت خرسندی است
[M2]این‌ نه‌ خون‌ است‌ بیا دست‌ در او زن که حناست
[B][M1]سر زلف تو ز چین مشک تر آورده به شهر
[M2]از ختن مشک مخواهید حریفان که خطاست
[B][M1]من گرفتار سیه‌چردهٔ شوخی شده‌ام
[M2]که به من دشمن و با مردم بیگانه صفاست
[B][M1]یوسف از مصر سفر کرد و بدینجا آمد
[M2]گو به یعقوب که فرزند تو در خانهٔ ماست
[B][M1]روزی آیم به سرکوی تو و جان بدهم
[M2]تا بکوبند که این‌، کشتهٔ آن ماه‌لقاست
[B][M1]زود باشدکه سراغ من تهمت‌زده را
[M2]از همه شهر بگیری و ندانندکجاست
[B][M1]اگرت یار جفا کرد و ملامت «‌راهب‌»
[M2]غم مخور دادرس عاشق مظلوم‌ خداست
[A]
[B][M1]شب است و آنچه دلم کرده آرزو اینجاست
[M2]ز عمر نشمرم آن ساعتی که او اینجاست
[B][M1]ز چشم‌ شوخ رقیب ای صنم چه پوشی روی‌؟
[M2]بپوش قلب خود از وی که آبرو اینجاست
[B][M1]حذر چه می‌کنی از چشم غیر و صحبت خلق
[M2]ز قلب خویش حذر کن که گفت‌وگو اینجاست
[B][M1]نگاهدار دل از آرزوی نامحرم
[M2]که فر و جاه و جمال زن نگو اینجاست
[B][M1]خیال غیر مکن هیچ‌، کان حجاب لطیف
[M2]که چون درد، نبود قابل رفو، اینجاست
[B][M1]شنیده‌ام به زنی گفت مرد بد عملی
[M2]که نیست شوهر و مطلوب کامجو اینجاست
[B][M1]قدم گذار به مشگوی من - که خواهدگفت
[M2]به شوهر تو که آن سرو مشکمو اینجاست‌؟‌!
[B][M1]چو این کلام‌، زن از مرد نابکار شنید
[M2]به‌قلب‌خوبش‌بزد دست وگفت‌: او اینجاست
[B][M1]خدا و عشق و عفافند رهبر زن خوب
[M2]بهشت شادی و فردوس آرزو اینجاست
[B][M1]«‌بهار» پردهٔ مویین حجاب عفت نیست
[M2]«‌هزار نکتهٔ باریکتر ز مو اینجاست‌»
[A]
[B][M1]تا به گل هر لحظه بلبل را فغانی دیگراست
[M2]هر طرف از شهرت گل داستانی دیگر است
[B][M1]عشق بلبل جلوهٔ گل را نمایان کرد و بس
[M2]ورنه گل را درگلستان دوستانی دیگر است
[B][M1]بانگ عشاق وطن غالب زروی درد نیست
[M2]خلق را دربارهٔ ایشان گمانی دیگر است
[B][M1]خرقه و دراعه و داغ جبین حرفیست مفت
[M2]صاحبان روح عالی را نشانی دیگر است
[B][M1]گربه سبک مدعی رنگین نمی گویم سخن
[M2]رخ متاب از من که عاشق را زبانی دیگر است
[B][M1]از مصیبت‌ها منال ای دل که در زیر سپهر
[M2]هر مصیبت بهر دانا امتحانی دیگر است
[B][M1]گوش‌جان‌بگشای‌و بشنو زانکه‌اشعار «‌بهار»
[M2]صحبت کروبیان را ترجمانی دیگر است
[A]
[B][M1]وحشت راه دراز از نظر کوته ماست
[M2]رخ ‌متاب ای ‌دل ‌از‌ین ‌ره که خدا همراه ماست 
[B][M1]نیست اصلا خبری در سر بازار وجود
[M2]ور همانا خبری هست به خلوتگه ماست
[B][M1]جز تو ای عشق‌! اگر ما در دیگر زده‌ایم
[M2]جرم بر عقل به هر در زدهٔ گمره ماست
[B][M1]گرچهی کند رفیقی به ره ما چه زبان
[M2]زان که ما آب روانیم و ره ما چه ماست
[B][M1]ما جگر گوشهٔ کوهیم و پسرخواندهٔ ابر
[M2]هر کجا سبزتر آن مزرعه گردشگه ماست
[B][M1]شیر را عار ز زندان نبود وین رفتار
[M2]بی‌سبب مایهٔ فخر عدوی روبه ماست
[B][M1]ای بهار از دگران کارگشایی مطلب
[M2]که خدا کارگشای دل کارآگه ماست
[A]
[B][M1]شب فراق تو گویی شبان پیوسته است
[M2]که زلف هرشبی اندرشب دگربسته است
[B][M1]دل از تمام علایق گسسته‌ام که مرا
[M2]خیال ابروی او پیش چشم‌، پیوسته است
[B][M1]نه خنجر و نه کمانست ابروان کجش
[M2]که در فضیلت رویش دو خط برجسته است
[B][M1]نشاط من ز خط سبز آن پسر باری
[M2]چنان بود که فقیری زمردی جسته است
[B][M1]ز سبز برگ خط البته آفتی نرسد
[M2]به گلبنی که برو صدهزار گل رسته است
[B][M1]ز دولت سر عشق تو زنده‌ام‌، ورنه
[M2]هزار بار فزون مرگم از کمین جسته است
[B][M1]مباش تند و مغاضب که نعمت دو جهان
[M2]نتیجهٔ رخ خندان و طبع آهسته است
[B][M1]ز روی درد نگه کن به شعر من‌، کاین شعر
[M2]تراوش دل خونین و خاطر خسته است
[B][M1]ارادت ار طلبی معنویتی بنمای
[M2]که از علایق صوری فقیر وارسته است
[B][M1]به سربلندی یاران نهاده گردن و باز
[M2]به دستگیری ایشان ز پای ننشسته است
[B][M1]گرفته یار ولی هیچ کام نگرفته
[M2]شکسته توبه ولی هیچ عهد نشکسته است
[B][M1]نگفته هیچ دروغ ارچه جای آن بوده
[M2]نکرده هیچ بدی گرچه می‌توانسته است
[B][M1]«‌بهار» گوی سعادت کسی ربوده به دهر
[M2]که‌خواسته‌است‌و توانسته‌است‌و دانسته‌است
[A]
[B][M1]نم باران ز بستان گرد رفته است
[M2]طبیعت‌ را گلی از گل شکفته است
[B][M1]نسیم آزاد می‌آید به بستان
[M2]چرا پس مرغکان را دل گرفته است
[B][M1]عجب شوری بپاکردست بلبل
[M2]ندانم‌ عشق در گوشش چه گفته است
[B][M1]به ما جز عشق و آزادی مده پند
[M2]که عاشق حرف‌مردم کم شنفته است
[B][M1]بهارا بیش ازبن درگوش ملت
[M2]مزن گلبانگ آزادی که خفته است
[A]
[B][M1]تو اگر خامی و ما سوخته‌، توفیر بسی است
[M2]شعلهٔ عشق نه گیرندهٔ هر خاروخسی است
[B][M1]هر طبیبی نکند چارهٔ این مرده‌دلان
[M2]که دوای دل ما درکف عیسی‌نفسی است
[B][M1]گر دل سوخته ره برد به جایی نه عجب
[M2]سوی حق راهبر موسی عمران‌، قبسی است
[B][M1]کاروانی است پراکنده و سرگشته ولیک
[M2]خاطر گمشدگان شاد به بانگ جرسی است
[B][M1]طفل راگوشهٔ گهواره جهانی است فراخ
[M2]همه آفاق بر همت مردان قفسی است
[B][M1]ای توانگر تو به زر شادی و دانا به ضمیر
[M2]هر کسی را به جهان گذران ملتمسی است
[B][M1]شهر ما با عسس و محتسب از دزد پر است
[M2]ای‌خوش آن‌ شهر که‌ در باطن‌ هر کس عسسی است
[B][M1]سال‌ها حلقه زدم بر در این خانه «‌بهار»
[M2]بود ظنم به همه عمر که در خانه کسی است
[A]
[B][M1]شیرین‌لبی که آفت جان‌ها نگاه اوست
[M2]هرجا دلیست بستهٔ زلف سیاه اوست
[B][M1]کردم سراغ دل ز مقیمان درگهش
[M2]گفتند رو بجوی مگر فرش راه اوست
[B][M1]گویند یار خون دل خلق می‌خورد
[M2]وان لعل سرخ و دست نگاربن کواه اوست
[B][M1]او پادشاه کشور حسنست و ما اسیر
[M2]وآن زلف پر خم و صف مژگان سپاه اوست
[B][M1]گفتم به قتل من چه بود عذر آن نگار؟
[M2]گفتند خوی سرکش او عذرخواه اوست
[B][M1]گفتم بغیر عشق چه باشدگناه من
[M2]گفتند زندگانی عاشق گناه اوست
[B][M1]جانا بهار صید زبان‌بسته‌ایست لیک
[M2]چیزی که مایهٔ نگرانی است آه اوست
[A]
[B][M1]غم‌مخور جانا در این‌عالم که عالم هیچ نیست
[M2]نیست‌هستی‌جز دمی‌ناچیز و آن‌دم‌هیچ‌نیست
[B][M1]گر به‌واقع بنگری بینی که ملک لایزال
[M2]ابتدا و انتهای هر دو عالم هیچ نیست
[B][M1]بر سر یک مشت خاک اندر فضای بی‌کنار
[M2]کر و فر آدم و فرزند آدم هیچ نیست
[B][M1]در میان اصل‌های عام جز اصل وجود
[M2]بنگری اصلی مسلم و آن مسلم هیچ نیست
[B][M1]دفتر هستی وجود واحد بی‌انتها است
[M2]حشو این‌ دفتر اگر بیش‌ است‌ اگر کم‌ هیچ‌ نیست
[B][M1]در سراپای جهان گر بنگری بینی درست
[M2]کاین جهان غیر از اساس نامنظم هیچ نیست
[B][M1]چیزی از ناچیز را عمر و زمان کردند نام
[M2]زندگی چیزی‌ ز ناچیز است‌ و آن‌ هم‌ هیچ نیست
[B][M1]عمر،‌ در غم خوردن بیهوده ضایع شد «‌بهار»
[M2]شاد زی‌ باری که اصلا شادی و غم هیچ نیست
[A]
[B][M1]قدرت شاهان ز تسلیم فقیران بیش نیست
[M2]قصر سلطان امن‌تر ازکلبهٔ درویش نیست‌
[B][M1]طاهر آن دامان کزو دست امیدی دور نه
[M2]قادر آن سلطان کزو قلب فقیری ریش نیست
[B][M1]گر ز خون من نگین شاه رنگین می‌شود
[M2]گو بریز این خون که مقدار نگینی بیش نیست
[B][M1]برکس ای قاضی به خون من منه بهتان ازآنک
[M2]قاتل من در جهان جز عشق کافرکیش نیست
[B][M1]ای صبا با خسرو خوبان بگو درد فراق
[M2]بر دل‌ من کمتر از این‌حبس‌و این‌تشویش نیست
[B][M1]گر دلت با من نباشد قصرتجریش است بند
[M2]ور دلت با من بود زندان کم از تجریش نیست
[B][M1]در صفوف واپسین جا داد یارم ورنه کس
[M2]زبن رقیبان درصف عشق وی ازمن پیش نیست
[B][M1]دل به اقبال جهان ای صاحب‌دولت مبند
[M2]کاین جهان در اختیار عقل دوراندیش نیست
[B][M1]نعمت او بی‌تغیر، امن او بی‌انقلاب
[M2]راحت او بی‌تزاحم‌، نوش او بی‌نیش نیست
[B][M1]تجربت کردم رهی سوی سرای عافیت
[M2]راست‌تر زین‌ ره که من بگرفته‌ام در پیش‌ نیست
[B][M1]من نی‌ام مسعود و بواحمد ولی زندان من
[M2]کمتر از زندان نای و قلعهٔ مندیش نیست
[B][M1]گر توپی انسان «‌بهار» اندوه نوع خویش دار
[M2]ورنه‌حیوان‌هم نیابی کاو به فکر خویش نیست
[A]
[B][M1]به کشوری که در آن ذره‌ای معارف نیست
[M2]اگرکه مرگ بباردکسی مخالف نیست
[B][M1]بگو به مجلس شورا چرا معارف را
[M2]هنوز منزلت کمترین مصارف نیست
[B][M1]وکیل بی‌هنر از موش مرده می‌ترسد
[M2]ولی ز مردن ابناء نوع خائف نیست
[B][M1]کند قبیلهٔ دیگر حقوق او پامال
[M2]هرآن قبیله که بر حق خویش واقف نیست
[B][M1]نشاط محفل ناهید و نغمهٔ داود
[M2]تمام‌یکسره جمع است حیف «‌عارف‌» نیست
[B][M1]«‌بهار» عاطفه از ناکسان مدار طمع
[M2]که در قلوب کسان ذره‌ای عواطف نیست
[A]
[B][M1]اصلاح آشیانه به دست من و تو نیست
[M2]توفیر آب و دانه به دست من و تو نیست
[B][M1]گر کارها به وفق مرادت نشد مرنج
[M2]چون اختیار خانه به دست من و تو نیست
[B][M1]درکارهای رفته مکن داوری کزان
[M2]جزقصه و فسانه به دست من و تو نیست
[B][M1]خامش نشین که تعبیهٔ نظم این جهان
[M2]از حکمتست یا نه به دست من و تو نیست
[B][M1]خرسند باش تاگذرد خوش دو روز عمر
[M2]گرداندن زمانه به دست من و تو نیست
[B][M1]خوش باش و عشق ورز و غنیمت شمار عمر
[M2]کاین دهر جاودانه به دست من و تو نیست
[B][M1]ره ناپدید و غیب ندانستنی «‌بهار»
[M2]می خور جز این بهانه به‌ دست من و تو نیست
[A]
[B][M1]شاهدی کز پی او دیدهٔ گریانی نیست
[M2]نوبهاریست که هیچش نم بارانی نیست
[B][M1]گر شبانگه نشود دیدهٔ ابری گریان
[M2]بامدادان به چمن غنچهٔ خندانی نیست
[B][M1]الله الله مکن ای ابر چنین سنگدلی
[M2]کز عطش در دل افسردهٔ ما جانی نیست
[B][M1]گرتوبر سبزه وربحان نکنی مرحمتی
[M2]برلب جوی دگر سبزه وریحانی نیست
[B][M1]آتش جور عدو بس‌، تو دگر باد مدم
[M2]مستان آب کسی را که به کف نانی نیست
[B][M1]ای‌بهار ار به‌حقیقت رسی اولی است که چرخ
[M2]سنگ بارد به چنین شهرکه انسانی نیست
[A]
[B][M1]در پایش اوفتادم و اصلا ثمر نداشت
[M2]تا خون من نریخت ز من دست برنداشت
[B][M1]دل خون شد از نگاهش وبر خاک ره چکید
[M2]بیچاره بین که طاقت یک نیشتر نداشت
[B][M1]چون سر نداشتیم عبث دست و پا زدیم
[M2]آری ز پا فتاد هرآن کس که سر نداشت
[B][M1]در خون طپیدنم ز دل زار خویش بود
[M2]ورنه خدنگ ناز تو چندان خطر نداشت
[B][M1]ازگریه‌سود نیست که‌من‌خود به‌چشم خویش
[M2]دیدم که هیچ گریه و زاری اثر نداشت
[B][M1]یا مرگ یا وصال که فرهادکوه کن
[M2]در عاشقی جز این‌دو خیالی دگر نداشت
[B][M1]گمنام زیست هرکه ز مرگ احترازکرد
[M2]جاوید ماند آنکه ز مردن حذر نداشت
[B][M1]جانی که داشت کرد نثار رهت «‌بهار»
[M2]جانا بر او ببخش کزین بیشتر نداشت
[A]
[B][M1]در مسیل مسکنت خفتیم و چندی برگذشت
[M2]سر ز جا برداشتیم اکنون که‌آب از سرگذشت
[B][M1]تیغ بر سر خورده فرهادا برآور سر ز خواب
[M2]کافتاب از تیغ کوه بیستون اندرگذشت
[B][M1]اهرمن ملک سلیمان پیمبر غصب کرد
[M2]دیو بر بنگاه کیکاوس نام‌آورگذشت
[B][M1]پیش این روز سیه‌، گشتند بالله روسفید
[M2]روزهایی کز سیه‌بختی برین کشور گذشت
[B][M1]هست بالله سهل وآسان پیش دزد خانگی
[M2]زحمت دزدی که از بام آمد و از در گذشت
[B][M1]تازه گشت از فرقهٔ قزاق در دوران ما
[M2]آنچه از خیل غزان در دورهٔ سنجرگذشت
[B][M1]در دهان اهل دانش فرقهٔ غز خاک ریخت
[M2]وای خاکم بر دهان برما ازآن بدترگذشت
[B][M1]هیچ نگذشت از ستم بر ما ز چنگیز مغول
[M2]کز رضاخان ستم کار ستم گستر گذشت
[A]
[B][M1]گفتمش‌هنگام‌وصل است ای بت‌فرخار، گفت‌:
[M2]باش اکنون تا برآید، گفتم‌: ازگل خار، گفت‌:
[B][M1]جانت اندر هجر، گفتم‌: جان پی ایثار تست
[M2]گرچه هست این هدیه در نزد تو بی‌مقدار، گفت‌:
[B][M1]عاشقا! این ناله و آه و فغان از جور کیست‌؟
[M2]گفتم‌: از جور تو معشوق جفاکردار، گفت‌:
[B][M1]عاشقان را رنج باید بردگفتم‌: رنج عشق‌؟
[M2]گفت‌: از آن دشوارتر، گفتم‌: فراق یار؟ گفت
[B][M1]آنچه سوزد جان عاشق‌، گفتمش جور رقیب‌؟
[M2]گفت‌: نی‌، گفتم‌: نگاه یار با اغیار؟ گفت‌:
[B][M1]آری‌، آری‌، گفتم‌: از اغیار نتوان بست چشم
[M2]گاه گاهی گوشهٔ چشمی به ما می‌دار گفت‌:
[B][M1]چشم مست ما تو را هم ساغری برکف نهاد؟
[M2]گفتم‌: از میخانه کس بیرون رود هشیار؟ گفت‌:
[B][M1]ناوک دلدوز ما را شد دلت آماجگاه‌؟
[M2]گفتمش جانا مرا نبود دلی درکار، گفت‌:
[B][M1]دل ببردند ازکفت‌؟ گفتم‌: بلی گفت‌:‌این جفا
[M2]ازکه سر زد؟ گفتم‌: از آن طرهٔ طرار، گفت‌:
[B][M1]روی دل در پردهٔ حسرت چه پوشی غنچه‌وار
[M2]گفتم‌: از درد فراق آن گل رخسار، گفت‌:
[B][M1]گفتهٔ دلدار گشت آیین گفتار «‌بهار»
[M2]گفتمش آیین جان است آنچه را دلدار گفت
[A]
[B][M1]از دوست بریدیم به صد رنج و ندامت
[M2]از دوست به‌خیر آمد و از ما به‌سلامت
[B][M1]حالی دل مظلوم مرا غمزهٔ مستش
[M2]با تیر زد و ماند قصاصش به قیامت
[B][M1]از عشق حذرکن که بود ماحصل عشق
[M2]خون خوردن و جان کندن و آنگاه ملامت
[B][M1]طی شد زجهان چشمه خضر ودم عیسی
[M2]ایزد به لب لعل تو داد این دو کرامت
[A]
[B][M1]شمعیم و دلی مشعله‌افروز و دگر هیچ
[M2]شب تا به سحر گریهٔ جانسوز و دگر هیچ
[B][M1]افسانه بود معنی دیدار که دادند
[M2]در پرده یکی وعدهٔ مرموز و دگر هیچ
[B][M1]حاجی که خدا را به حرم جست چه باشد
[M2]از پارهٔ سنگی شرف‌اندوز و دگر هیچ
[B][M1]خواهی که شوی باخبر ازکشف و کرامات
[M2]مردانگی و عشق بیاموز و دگر هیچ‌
[B][M1]روزی که دلی را به نگاهی بنوازند
[M2]از عمر حسابست همان روز و دگر هیچ
[B][M1]زین قوم چه خواهی که بهین پیشه‌ورانش
[M2]گهواره تراشند و کفن‌دوز و دگر هیچ
[B][M1]زین مدرسه هرگز مطلب علم که اینجاست
[M2]لوحی سیه و چند بدآموز و دگر هیچ
[B][M1]خواهد بَدَل عمر، بهار از همه گیتی
[M2]دیدار رخ یار دل‌افروز و دگر هیچ
[A]
[B][M1]خیزید و به پای خم مستانه سر اندازید
[M2]وان راز نهانی را از پرده براندازند
[B][M1]این طرح کج گیتی شایان تماشا نیست
[M2]شایان تماشا را طرح دگر اندازید
[B][M1]ذوق بشریت را این عشق کهن گم کرد
[M2]عشقی نو و فکری نو اندر بشر اندازید
[B][M1]تا عشق دگرگونی پیدا شود اندر دل
[M2]آن زلف چلیپا را در یکدگر اندازید
[B][M1]تا یار که‌را خواهد تا عشق که‌را شاید
[M2]خود را و حریفان را اندر خطر اندازید
[B][M1]تا عامه شود بیدار تا خاصه شود هشیار
[M2]اسرار حقیقت را در رهگذر اندازید
[B][M1]تا حق‌طلبان گردند از دربدری آزاد
[M2]شیخان ریایی را از در بدر اندازید
[B][M1]این محنت بی‌دردی دردی دگرست آری
[M2]گر دست‌ دهد خود را در دردسر اندازید
[B][M1]گر عقل زند لافی دشنام دهید او را
[M2]وانجا که جنون آید پیشش سپر اندازید
[B][M1]یک شعله برافروزید از آه دل سوزان
[M2]وانگه چو بهار آتش در خشک و تر اندازید
[A]
[B][M1]باد بر آن دو سر طرهٔ شبرنگ افتاد
[M2]حذر ای دل که میان دو سپه جنگ افتاد
[B][M1]خط بر آن روی نکو دست تطاول بگشود
[M2]آه و صد آه که آن آینه را زنگ افتاد
[B][M1]خون دل شد عوض باده به کام من مست
[M2]بس که در ساغرم از بام فلک سنگ افتاد
[B][M1]گفتم آید اثری در دلش از ناله و آه
[M2]وه که آه از اثر و ناله ز آهنگ افتاد
[B][M1]پیش آن قد خرامنده و آن عارض پاک
[M2]گل و سرو و چمن از جلوه و از رنگ افتاد
[B][M1]داغ هجر است که بینی به دل لاله رسید
[M2]شور عشق است که بینی به سر چنگ افتاد
[B][M1]گفته ی حافظ و سعدی نکند گوش‌ ، بهار
[M2]هرکه را نسخه‌ای از شعر تو در چنگ افتاد
[A]
[B][M1]تا به کنج لبت آن خال سیه‌رنگ افتاد
[M2]نافه را صدگره از خون به دل تنگ افتاد
[B][M1]آن نه خط است برآن عارض پرنقش و نگار
[M2]رنگ محویست که در دفتر ارژنگ افتاد
[B][M1]سیب از آسیب‌جهان‌رست که همرنگ تو شد
[M2]گشت نارنج ز غم زردکه نارنگ افتاد
[B][M1]دررهت چشم من از هفته به هفتادکشید
[M2]در پی‌ات کار من ازگام به فرسنگ افتاد
[B][M1]نرگس‌ از چشم تو چون برد حسد، کور آمد
[M2]سرو با قد تو چون خاست بپا، لنگ افتاد
[B][M1]از دل گمشدهٔ خوبش فرو بستم چشم
[M2]تا مرا دامنت ای گمشده در چنگ افتاد
[B][M1]دانم اندر دل سخت تو نکرده است اثر
[M2]نالهٔ من که ازو خون به دل تنگ افتاد
[B][M1]کرد چون همره چنگ این غزل آهنگ‌، بهار
[M2]چنگ دردل زد و با چنگ هم آهنگ افتاد
[A]
[B][M1]گر نیم‌شبی مست در آغوش من افتد
[M2]چندان به لبش بوسه زنم کز سخن افتد
[B][M1]صد بار به پیش قدمش جان بسپارم
[M2]یکبار مگر گوشه چشمش به من افتد
[B][M1]ای بر سر سودای تو سرها شده بر باد
[M2]دور از تو چنانم که سری بی‌بدن افتد
[B][M1]آوازه کوچک دهنت ورد زبان‌هاست
[M2]ییدا شود آن راز که در هر دهن افتد
[B][M1]طوفان حدیث من اگر بگذرد از هند
[M2]در زیر لحد ریگ به کفش حسن افتد
[B][M1]شیرین نفتد هرکه زند تیشه که این رمز
[M2]شوری است که تنها به سرکوهکن افتد
[A]
[B][M1]نکاهدم بار، فزایدم درد
[M2]نخواهدم یار، چه بایدم کرد
[B][M1]غبار راهی‌، شدم که گاهی
[M2]زکوی دلدار برآیدم گرد
[B][M1]به هرکجا بخت کشاندم رخت
[M2]سپهر دوّار نمایدم طرد
[B][M1]فلک چو بازی به گرم تازی
[M2]فشاردم خوار ربایدم سرد
[B][M1]جهان به دستان درین گلستان
[M2]خلاندم خار نمایدم ورد
[B][M1]کجا شوم‌ پیش‌ غمم‌ شود بیش
[M2]تن آیدم زار رخ آیدم زرد
[B][M1]گر از غم نان به لب رسد جان
[M2]ز خوان اغیار نشایدم خورد
[B][M1]به لعب دشمن کجا دهم تن
[M2]اگر دو صد بارگشایدم نرد
[B][M1]قسم به ایران کزین امیران
[M2]یکی به دیدار نیایدم مرد
[B][M1]بهار مضطر خمش کزین درد
[M2]نکاهدم بار فزایدم درد
[A]
[B][M1]ملک جهان چون سویس باغ ندارد
[M2]لالهٔ باغ سویس داغ ندارد
[B][M1]جز دل ایرانیان خسته درین ملک
[M2]یک دل غمگین کسی سراغ ندارد
[B][M1]مست نشاطند خلق و جز من بیمار
[M2]کیست که دایم به کف ایاغ ندارد
[B][M1]یک دل افسرده در تمام ژنو نیست
[M2]یک گل پژمرده هیچ باغ ندارد
[B][M1]وادی بی‌آب و سنگلاخ نیابی
[M2]غیر گلستان و باغ و راغ ندارد
[B][M1]شهر و ده اینجاست غرق نور ولیکن
[M2]مرکز ایران به شب چراغ ندارد
[B][M1]بلبل گویا به باغ گرم سرود است
[M2]لاشخور و کرکس و کلاغ ندارد
[B][M1]عاشق آزرده از رقیب نباشد
[M2]بلبلش آشفتگی ز زاغ ندارد
[B][M1]از غم ایران دلم گرفته به‌نوعی
[M2]کز پی درمان خود فراغ ندارد
[B][M1]جای غزل گفتن بهار همین‌جاست
[M2]حیف که مسکین ملک دماغ ندارد
[A]
[B][M1]رخ تو دخلی به مه ندارد
[M2]که مه دو زلف سیه ندارد
[B][M1]به هیچ وجهت قمر نخوانم
[M2]که هیچ وجه شبه ندارد
[B][M1]بیا و بنشین به کنج چشمم
[M2]که کس در این گوشه‌ ره ندارد
[B][M1]نکو ستاند دل از حریفان
[M2]ولی چه حاصل نگه ندارد
[B][M1]حریف کم‌ظرف‌ ز روی‌ معنی
[M2]بود سبویی که ته ندارد
[B][M1]حدیث حال تبه چه داند
[M2]کسی که حال تبه ندارد
[B][M1]بیا به ملک دل ار توانی
[M2]که ملک دل‌، پادشه ندارد
[B][M1]عداوتی‌ نیست‌ قضاوتی‌ نیست
[M2]عسس نخواهد، سپه ندارد
[B][M1]یکی‌ بگوید به‌ آن‌ ستمگر
[M2]بهار مسکین گنه ندارد
[A]
[B][M1]دل از تطاول زلف نگار جان نبرد
[M2]چو مارگیر کز آسیب مار جان نبرد
[B][M1]به‌ صیدگاه دل‌ آن زلف خم به‌خم دامیست
[M2]که از علایق او یک شکار جان نبرد
[B][M1]دلا تجاهل عارف گزین که صاحب ذوق
[M2]محقق است کزین روزگار جان نبرد
[B][M1]بدان تبختر شاهانه گرگشاید رخ
[M2]پیاده‌ایست کز او یک سوار جان نبرد
[B][M1]سلاح عاشقی افتادگیست ورنه کسی
[M2]به پهلوانی ازین کار زار جان نبرد
[B][M1]به رهنمایی سیمرغ بست باید دل
[M2]وگرنه رستم از اسفندیار جان نبرد
[B][M1]سلامت ارطلبی کفرگوی و رندی کن
[M2]که زهد و تقوی از این گیرودار جان نبرد
[B][M1]بگو به ساقی مجلس به باده افیون ریز
[M2]وگرنه هیچ کس از این خمار جان نبرد
[B][M1]بر اهل فضل جهان سردگونه شد دانم
[M2]کزین خزان فضیلت بهار جان نبرد
[A]
[B][M1]ای دل به صبر کوش که هر چیز بگذرد
[M2]زبن حبس هم مرنج که این نیزبگذرد 
[B][M1]فرهاد گو به تلخی غم صبر کن که زود
[M2]شیرینی تعیش پرویز بگذرد
[B][M1]دوران رادمردی و آزادگی گذشت
[M2]وین دورهٔ سیاه بلاخیز بگذرد
[B][M1]مردانه پایدار بر احداث روزگار
[M2]کاین روزگار زن‌صفت حیز بگذرد
[B][M1]ما و تو نیستیم و به خاک مزار ما
[M2]بسیار این نسیم فرح‌بیز بگذرد
[B][M1]این است پند من که ز خوب و بد جهان
[M2]نه غره شو، نه رنجه که هر چیز بگذرد
[B][M1]صبح نشاط خندد و آید «‌بهار» عیش
[M2]وین شام شوم و عصر غم‌انگیز بگذرد
[A]
[B][M1]آخر از جور تو عالم را خبر خواهیم کرد
[M2]خلق را از طرّه‌ات آشفته‌تر خواهیم کرد
[B][M1]او از عشق جهانسوزت مدد خواهیم خواست
[M2]پس جهانی را ز شوقت پر شرر خواهیم کرد
[B][M1]جان اگر باید به کوی ات نقد جان خواهیم داد
[M2]سر اگر باید به راهت ترک سر خواهیم کرد
[B][M1]در غم عشق تو با این ناله‌های دردناک
[M2]اختر بیدادگر را دادگر خواهیم کرد
[B][M1]هرکسی کام دلی آورده درکویت به‌دست
[M2]ماهم آخر در غمت خاکی به سر خواهیم کرد
[B][M1]تا جهانی درخور شرح غمت پیداکنیم
[M2]خویش را زین عالم فانی ‌بدر خواهیم کرد
[B][M1]تاکه ننشیند به دامانت غبار از خاک ما
[M2]روی گیتی را ز آب دیده تر خواهیم کرد
[B][M1]یا ز آه نیم شب‌، یا از دعا، یا از نگاه
[M2]هرچه باشد در دل سختت اثر خواهیم کرد
[B][M1]لابه‌ها خواهیم کردن تا به ما رحم آوری
[M2]ور به‌بی‌رحمی زدی فکر دگر خواهیم کرد
[B][M1]چون‌ بهار از جان‌ شیرین‌ دست‌ برخواهیم‌ داشت
[M2]پس سرکوی تو را پرشور و شر خواهیم کرد
[A]
[B][M1]لب لعل تو می‌ فروشی کرد
[M2]چشم مست تو باده‌نوشی کرد
[B][M1]این خطاها چو دید حاجب حسن
[M2]زان خط سبز پرده‌پوشی کرد
[B][M1]چه پراکنده گفت زلف‌، که دوش
[M2]خم شد و با تو سر به گوشی کرد
[B][M1]راز دل با لبت نگفته‌، خطت
[M2]سر برآورد وتیزهوشی کرد
[B][M1]عاقبت سست گردد اندر هجر
[M2]هرکه با عشق سخت کوشی کرد
[B][M1]خار، هر سرزنش که کرد، بهار
[M2]غنچهٔ تنگ‌دل خموشی کرد
[A]
[B][M1]درغمش هرشب به گردون پیک آهم می‌رسد
[M2]صبرکن ای دل شبی آخر به ما هم می‌رسد
[B][M1]شام تاربک غمش راگر سحرکردم چه سود
[M2]کزپس آن نوبت روز سیاهم می‌رسد
[B][M1]صبرکن گر سوختی ای دل ز آزار رقیب
[M2]کاین حدیث جانگداز آخر به شاهم می‌رسد
[B][M1]گر گنه کردم عطا از شاه خوبان دور نیست
[M2]روزی آخر مژده ی عفو گناهم می‌رسد
[A]
[B][M1]مشتاقی و صبوری با هم قرین نباشد
[M2]این باشد آن نباشد آن باشد این نباشد
[B][M1]با انگبین لبت را سنجیده‌ام مکرر
[M2]شهدی که در لب تست در انگبین نباشد
[B][M1]قومی به فکر مشغول قومی بدین گرفتار
[M2]غافل که آنچه‌جویند درکفر و دین نباشد
[B][M1]در نکتهٔ دهانت هرکس کند گمانی
[M2]تا تو سخن نگویی کس را یقین نباشد
[B][M1]ماه فلک ز حسنت خواهد برد نصیبی
[M2]ورنه همیشه سیرش گرد زمین نباشد
[B][M1]خواهم سایم سر ارادت بر آستانت
[M2]شرمنده‌ام که چیزیم در آستین نباشد
[B][M1]یابد ز دام زلفش صید دلم رهایی
[M2]گر چشم صیدگیرش اندرکمین نباشد
[B][M1]با ترکتاز چشمش نیکو مقاومت کرد
[M2]حقاکه چون دل من حصنی حصین نباشد
[B][M1]گفتم بهار مسکین خواهدگلی ز باغت
[M2]گفتا خزان رسیده است گل بعد ازین نباشد
[A]
[B][M1]اگر تو رخ بنمایی ستم نخواهد شد
[M2]ز حسن و خوبی تو هیچ کم نخواهد شد
[B][M1]برون ز زلف‌ تو یک حلقه هم نخواهد رفت
[M2]کم از دهان تویی ذره هم نخواهد شد
[B][M1]گرم دو بوسه دهی جان دهم به شکرانه
[M2]کرم ز خاطر اهل کرم نخواهد شد
[B][M1]تو پاک باش و برون آی بی‌حجاب و مترس
[M2]کسی به صید غزال حرم نخواهد شد
[B][M1]اگر بر آن سری ای ماهرو که روز مرا
[M2]کنی سیاه به زلفت قسم‌، نخواهد شد
[B][M1]گرم زنی چو قلم بند بند، این سرمن
[M2]ز بندگیت جدا یک قلم نخواهد شد
[B][M1]رقیب گفت بهار از تو سیر شد، هیهات
[M2]به حرف مفت‌، کسی متهم نخواهد شد
[A]
[B][M1]سر آزادهٔ ما منت افسر نکشد
[M2]تن وارستهٔ ما حسرت زیور نکشد
[B][M1]ما فقیران تهی‌دست ز خود بیخبریم
[M2]جز سوی حق دل ما جانب دیگر نکشد
[B][M1]ما گداییم ولی قصر غنا منزل ماست
[M2]هرکه شد همدم ما منت‌قیصرنکشد
[B][M1]خضر ماییم که خاک ره ما آب بقاست
[M2]هرکه شد همره ما ناز سکندر نکشد
[B][M1]تاکه ما راست سر رشتهٔ تسلیم به‌دست
[M2]بادپای فلک از رشتهٔ ما سر نکشد
[B][M1]پدر دهر چو در مهد صفا بیند طفل
[M2]ناز او را کشد آن‌گونه که مادر نکشد
[B][M1]بشتابید سوی حق که نگردد منعم
[M2]تا گدا رخت به درگاه توانگر نکشد
[B][M1]کی کند سیر گلستان صفا، ابراهیم
[M2]تا ز تسلیم و رضا رخت در آذر نکشد
[B][M1]هر دلی را نبود تاب غم عشق «‌بهار»
[M2]تا دلاور نبود بار دلاور نکشد
[A]
[B][M1]کر چون ‌تو نقشی ای‌صنم ‌نقاش چین در چین کشد
[M2]عمر درازی بایدش کان زلف چین در چین کشد
[B][M1]گر سنبل و نسرین کشد از خط رخسار تو سر
[M2]رویت خط بیحاصلی بر سنبل و نسرین کشد
[B][M1]گر دل به زلفت افکنم خال تو گردد رهزنم
[M2]ور با لبت دل خوش کنم چشم تو از من کین کشد
[B][M1]جور تو را از عاشقان من دوست‌تر دارم به جان
[M2]آری جفای خواجه را خدمتگر دیرین کشد
[B][M1]گر کرده گیتی شهره‌ات ور حسن داده بهره‌ات
[M2]هم بر بیاض چهره‌ات روزی خط ترقین کشد
[B][M1]آن زلف بار جان کشد وین دل غم هجران کشد
[M2]تا آن کشد چونان کشد تا این کشد چونین کشد
[B][M1]جانا بهار از جان کشد بار غم هجر تو را
[M2]فرهاد باید تا ز جان بار غم شیرین کشد
[A]
[B][M1]بازآمد آن ترک ختا کز بیقراران کین کشد
[M2]یارب مبادا کز خطا خط بر من مسکین کشد
[B][M1]دلدادگان از هر طرف برگرد او بربسته صف
[M2]بگرفته دامانش به کف گه آن کشد گه این کشد
[B][M1]گر جان به کف باید نهاد این بندهٔ مسکین نهد
[M2]ور بار غم باید کشید این خاطر غمگین کشد
[B][M1]گر باغبان گل پرورد کز وی زمانی برخورد
[M2]یا زحمت کانون برد یا محنت تشرین کشد
[B][M1]ای بلبل شیرین‌زبان به گر نبندی آشیان
[M2]درگلشنی کش‌ باغبان‌ صد منت از گلچین کشد
[B][M1]خسرو نداند از گدا رندی که در ویرانه‌ای
[M2]برکف می گلگون نهد در بر بتی شیرین کشد
[B][M1]جانا کشد جان بهار اندر شکنج زلف تو
[M2]زنجی که نالان صعوه‌ای‌از چنگل‌شاهین کشد
[A]
[B][M1]گل مقصود نچید آن که چو من خوار نشد
[M2]نشد آزاد ز غم هر که گرفتار نشد
[B][M1]یوسف مصر نشد آن که به بازار وجود
[M2]پیره زالی به کلافیش خریدار نشد
[B][M1]همره نوح نشد، همسر داود نگشت
[M2]هرکه خدمتگر آهنگر و نجار نشد
[B][M1]از رهش پای مکش دامنش از دست منه
[M2]فکر یکبار دگر کن اگر این بار نشد
[B][M1]صنما پرده ز رخ برکش و بر قلب فکن
[M2]که حجاب رخ زن حافظ اسرار نشد
[B][M1]چهره بگشای و ز چشم بد اغیار مترس
[M2]که گل آزرده دل از چشم بد خار نشد
[B][M1]در پس پردهٔ ناموس نهان شو زیرا
[M2]چادر و پیچه حجاب زن بدکار نشد
[B][M1]زن که با حسن خداداده نیاموخت هنر
[M2]لایق همسری مردم هشیار نشد
[B][M1]دیو پتیاره بود گرچه بود نیکوروی
[M2]زن که با نامزد خویش وفادار نشد
[B][M1]عفت دختر دوشیزه نهالی است بهار
[M2]که چو شدکنده ز جا سبز دگربار نشد
[A]
[B][M1]نسیم صبحدم ازکوهپایه باز آمد
[M2]درخت سرو ز شادی به اهتزاز آمد
[B][M1]بیاکه طرهٔ سنبل زشوق گشت پریش
[M2]بیا که دیدهٔ نرگس به راه باز آمد
[B][M1]به یاد حضرت زردشت جام باده بنومن
[M2]که جشن حضرت جمشید جم فراز آمد
[B][M1]تو ناز می کن‌ و دل‌ می‌شکاف‌ و رخ می‌تاب
[M2]که پیش ناز توام نوبت نیاز آمد
[B][M1]ببین که از در فرغانه می‌وزد امروز
[M2]همان نسیم که دوش از ره حجاز آمد
[A]
[B][M1]راستی روی نکویش به گلستان ماند
[M2]خط و خالش به گل‌و سبزه وریحان ماند 
[B][M1]نه همینش دو رخ تازه بود، چون گل سرخ
[M2]که دهانش به یکی غنچهٔ خندان ماند
[B][M1]دستگاهی که در آنجا نبود حوروشی
[M2]گر همه باغ بهشت است به زندان ماند
[B][M1]چکنم گر به غمت شهره نباشم درشهر
[M2]عشق در دل نتوان گفت که پنهان ماند
[B][M1]تجربت شدکه ز هجران نتوان رست به صبر
[M2]زان که دردیست صبوری که به درمان ماند
[B][M1]هرکه‌را نیست به دل عشق و به سر سودایی
[M2]حیوانی است منافق که به انسان ماند
[B][M1]نه عجب گر بچکد خون دل از چشم بهار
[M2]پیش آن غمزهٔ خونین که به پیکان ماند
[B][M1]خطه دلکش بجنورد بهشتی است دربغ
[M2]کز خراسان بود و هم به خراسان ماند
[A]
[B][M1]آن خط سبز بین که چه زببا نوشته‌اند
[M2]گویی خط از عبیر به دیبا نوشته‌اند
[B][M1]در معنی لب تو ز شنگرف نقطه‌ای
[M2]برگل نهاده شرح به بالا نوشته‌اند
[B][M1]یا نسختی ز مهر گیا ثبت کرده‌اند
[M2]یا سر خطی بحون دل ما نوشته‌اند
[B][M1]یا با خط غبار به گرد عقیق تر
[M2]رمزی ز زنده کردن موتی نوشته‌اند
[B][M1]شرحی ز نوشداروی کاوس داده‌اند
[M2]رازی ز معجزات مسیحا نوشته‌اند
[B][M1]آیات حسن مطلق و اسرار عشق پاک
[M2]با لاجورد بر گل رعنا نوشته‌اند
[B][M1]جز عشق‌، صانعی نبود در جهان «‌بهار»
[M2]بیهوده گفته‌اند جز این یا نوشته‌اند
[A]
[B][M1]دعوی چه کنی داعیه‌داران همه رفتند 
[M2]شو بار سفر بند که یاران همه رفتند
[B][M1]آن گرد شتابنده که در دامن صحراست
[M2]گوید چه نشینی که سواران همه رفتند
[B][M1]داغ است دل لاله و نیلی است بر سرو
[M2]کز باغ جهان لاله‌عذاران همه رفتند
[B][M1]گر نادره معدوم شود هیچ عجب نیست
[M2]کزکاخ هنر نادره کاران همه رفتند
[B][M1]افسوس که افسانه‌سرایان همه خفتند
[M2]اندوه که اندوه گساران همه رفتند
[B][M1]فریاد که گنجینه‌طرازان معانی
[M2]گنجینه نهادند به ماران‌، همه رفتند
[B][M1]یک مرغ گرفتار در این گلشن ویران
[M2]تنها به قفس ماند و هزاران همه رفتند
[B][M1]خون بار بهار از مژه در فرقت احباب
[M2]کز پیش تو چون ابر بهاران همه رفتند
[A]
[B][M1]دلفریبان که به روسیه ی جان جا دارند
[M2]مستبدانه چرا قصد دل ما دارند 
[B][M1]دلبران خودسر و هرجایی و روسی‌ صفتند
[M2]ورنه در خانهٔ غیر از چه سبب جا دارند
[B][M1]گاه لطف‌است و خوشی گاه‌عتابست و خطاب
[M2]تا چه از این همه پلتیک تقاضا دارند
[B][M1]خوبرویان اروپا ز چه در مردن ما
[M2]حیله سازندگر اعجاز مسیحا دارند
[B][M1]گرچه در قاعده حسن و سیاسات جمال
[M2]مسلک آنست که خوبان اروپا دارند
[B][M1]عاشقان را سر آزادی و استقلال است
[M2]کی ز پلتیک سر زلف تو پروا دارند
[B][M1]صف مژگان تو را دست سیاسی است دراز
[M2]با نفوذی که به معموره ی دل‌ها دارند
[B][M1]دل مسکین من از قرض یکی بوسه گذشت
[M2]با شروطی که لبان تو مهیا دارند
[B][M1]به چه قانون‌، سپه ناز تو ای ترک‌پسر
[M2]در حدود دل یاران سر یغما دارند
[B][M1]این چه صلحی است که در داخلهٔ کشور دل
[M2]خیل قزّاق اشارات تو مٱوا دارند
[B][M1]به کمیسیون عرایض چکنم شکوه ز تو
[M2]که همه حال من بیدل شیدا دارند
[B][M1]ما به توضیح دو چشمان تو قانع نشویم
[M2]زان که با خارجیان الفت و نجوا دارند
[B][M1]در پناه سر زلف تو بهارستانی است
[M2]که در او هیئت دل مجلس شوری دارند
[B][M1]رازداران تو در انجمن سری دل
[M2]نطقی از رمز دهان تو تمنا دارند
[B][M1]دل غارت شده در محضر عدلیه عشق
[M2]متظلم شد و چشمان تو حاشا دارند
[B][M1]سخن تازه عجب نیست ز طبع تو «‌بهار»
[M2]که همه مشرقیان منطق گویا دارند
[A]
[B][M1]خوبروبان یار را در عین یاری می کشند
[M2]دوستداران را به جرم دوستداری می کشند
[B][M1]مرغ وحشی چون نمی‌افتد به دست کودکان
[M2]مرغ دستاموزرا با زجر وخواری می کشند
[B][M1]شاهدان دیرجوش از دوستان باوفا
[M2]زود سیر آیند و ایشان را به زاری می کشند
[B][M1]دوستان خاص را مانند مرغ خانگی
[M2]درعروسی وعزا بررسم جاری می کشند
[B][M1]سر شبانان فی‌المثل گوسالهٔ پا بسته را
[M2]در قبال جستن گاو فراری می کشند
[B][M1]تا مگر ازکید بدخواهان دمی ایمن شوند
[M2]نیکخواهان را ز فرط خام کاری می کشند
[B][M1]بهر قربان بر سر راه حسودان دو رو
[M2]غمگساران را به جای غمسگاری می کشند
[B][M1]چون وزبر و پیل و رخ ازکار افتادند و شاه
[M2]ماند بی‌اصحاب با یک زخم کاری می کشند
[B][M1]تجربت‌ها کرده‌ایم ازکار دولت‌ها «‌بهار»
[M2]گر نکشتی اختیاری‌، اضطراری می کشند
[A]
[B][M1]پیوند ببندند بتان لیک نپایند
[M2]ور زان که بپایند بگویند و نیایند
[B][M1]وانگه چو بیایند نخندند و ز عشاق
[M2]خواهندکه‌شان هیچ‌ نبوسند و نگایند
[B][M1]گویند نباتی را، مردم به دهان در
[M2]گیرند، ولی نه بمکند ونه بخایند
[B][M1]این یوسفکان گرچه عزیزند ولیکن
[M2]ای کاش که هیچ از شکم مام نزایند
[B][M1]ور زان که بزادند شوند آبله‌رویان
[M2]تا زشت شوند و دل مردم نربایند
[B][M1]ور زان که ربودند بمیرند که عشاق
[M2]بر جای‌ غزل‌ نوحه بر ایشان‌ بسرایند
[A]
[B][M1]میان ابرو و چشم توگیر و داری بود
[M2]من این میانه شدم کشته این چه کاری بود
[B][M1]تو بی وفا واجل در قفا و من بیمار
[M2]بمردم از غم و جز این چه انتظاری بود
[B][M1]مرا ز حلقه ی عشاق خود نمیراندی
[M2]اگر به نزد توام قدر و اعتباری بود
[B][M1]در آفتاب جمال تو زلف شبگردت
[M2]دلم ربود و عجب دزد آشکاری بود
[B][M1]به هر کجا که ببستیم باختیم ز جهل
[M2]قمار جهل نمودیم و خوش قماری بود
[B][M1]تمدن آتشی افروخت در جهان که بسوخت
[M2]زعهد مهر و وفا هرچه یادگاری بود
[B][M1]بنای این مدنیت به باد می‌دادم
[M2]اگر به دست من از چرخ اختیاری بود
[B][M1]میئی خوریم به باغی نهان ز چشم رقیب
[M2]اگر تو بودی و من بودم و بهاری بود
[A]
[B][M1]اسیر خود شدن تا کی ز خود وارستنی باید
[M2]زتن کامی نشد حاصل به جان پیوستنی باید
[B][M1]به فرمان تن خاکی به خاک اندر بسی ماندم
[M2]به بام آسمان زین پست منظر جستنی باید
[B][M1]به لوث خاکیان آمیخت دامان دل پاکم
[M2]به آب معرفت دامان دل را شستنی باید
[B][M1]به‌ هر کس‌ دوستی‌ بستم در آخر دشمن من شد
[M2]به حکم امتحان زین دوستان بگسستنی باید
[B][M1]سراسر دشمنی خیزد زکام دوستان بر من
[M2]به‌رغم دوستان با دشمنان بنشستنی باید
[B][M1]ز شیخ و صوفی و واعظ گسستم رشتهٔ الفت
[M2]مرا با خادم میخانه پیمان بستنی باید
[B][M1]مرا یاران من گویند کز می توبه بشکستی
[M2]من از اول نکردم توبه تا بشکستنی باید
[B][M1]بهار اندر حرم چندین چه جویی اهل معنی را
[M2]به نیروی طلب دیرمغان را جستنی باید
[A]
[B][M1]کنون که کار دل از زلف یار نگشاید
[M2]سزد گر از من آشفته کار نگشاید
[B][M1]بلی ز عاشق آشفته کی گشاید کار
[M2]چو کار دل ز سر زلف یار نگشاید
[B][M1]ز روزگار در این‌ بستگی‌ چه‌ شکوه کنم
[M2]دری که بست قضا روزگار نگشاید
[B][M1]در انتظار بسی کوفتیم آهن سرد
[M2]دربغ از آن که در انتظار نگشاید
[B][M1]به اختیار دل این کار بسته بگشایم
[M2]ولی زمانه در اختیار نگشاید
[B][M1]ز اشگ بگذرم و دیده شعله بار کنم
[M2]که کارم از مژهٔ اشکبار نگشاید
[B][M1]گل وفا ز نکویان طمع مدار بهار
[M2]که غنچهٔ هوس از این بهار نگشاید
[A]
[B][M1]آن چه شعله است کزان راهگذار می‌آید
[M2]یا چه برقیست که دایم به‌نظر می‌آید
[B][M1]ظلماتیست جهانگیرکه چون سیل روان
[M2]مژده آب حیاتش ز اثر می‌آید
[B][M1]زادهٔ فکر من است این که پس از چندین قرن
[M2]به سفررفته و اکنون زسفر می‌آید
[B][M1]دیده بگشای و در آغوش بگیرش کز مهر
[M2]پسری بر سر بالین پدر می‌آید
[B][M1]اگر این فتنه گری زان خط سبز است چه باک
[M2]خوش بود فتنه گر از دور قمر می‌آید
[B][M1]پا و سر می‌شکند راه خرابات ولی
[M2]مرد وارسته ازبن راه بسر می‌آید
[B][M1]ای دل از کو تهی دست طلب شکوه مدار
[M2]صبرکن عاقبت آن نخل به‌بر می‌آید
[B][M1]هرکجا بگذرد آن سرو خرامنده بهار
[M2]خاک راهش به نظرکحل بصر می‌آید
[A]
[B][M1]از ما به جز از وفا نیاید
[M2]وز یار به جز جفا نیاید
[B][M1]دلبر چه بلا بودکه هرگز
[M2]نزد من مبتلا نیاید
[B][M1]حرزی است مرا نهان کزان حرز
[M2]در خانهٔ ما بلا نیاید
[B][M1]من کوه غم توام ولیکن
[M2]زین کوه دگر صدا نیاید
[B][M1]در خانهٔ ما نیایی آری
[M2]منعم بر بینوا نیاید
[B][M1]شادان‌، خبر غمی نپرسد
[M2]سلطان به سر گدا نیاید
[B][M1]و آن را که قدم به فرش دیباست
[M2]در خانه ی بوربا نیاید
[B][M1]آخر ز خدا بترس اگر هیچ
[M2]از روی منت حیا نیاید
[B][M1]گوبی که ز عشق دست بردار
[M2]این کار ز دست ما نیاید
[B][M1]من زلف تو مشک چین نخوانم
[M2]کز اهل ادب خطا نیاید
[B][M1]بر ما قلبت چرا نسوزد؟
[M2]بر ما رحمت چرا نیاید؟
[B][M1]بیگانه بود «‌بهار» آنجا
[M2]کاوازهٔ آشنا نیاید
[A]
[B][M1]من نگویم که مرا از قفس آزادکنید
[M2]قفسم برده به باغی و دلم شادکنید
[B][M1]فصل گل می گذرد همنفسان بهر خدا
[M2]بنشینید به باغی و مرا یادکنید
[B][M1]عندلیبان‌!گل سوری به چمن کرد ورود
[M2]بهر شاباش قدومش همه فریادکنید
[B][M1]یاد از این مرغ گرفتارکنید ای مرغان
[M2]چون تماشای گل و لاله و شمشادکنید
[B][M1]هرکه دارد زشما مرغ اسیری به قفس
[M2]برده در باغ و به یاد منش آزادکنید
[B][M1]آشیان من بیچاره اگر سوخت چه باک
[M2]فکر ویران شدن خانهٔ صیادکنید
[B][M1]شمع اگر کشته شد از باد مدارید عجب
[M2]یاد پروانهٔ هستی شده بر بادکنید
[B][M1]بیستون بر سر راه است مباد از شیرین
[M2]خبری گفته و غمگین دل فرهادکنید
[B][M1]جور و بیداد کند عمر جوانان کوتاه
[M2]ای بزرگان وطن بهر خدا دادکنید
[B][M1]گر شد از جورشما خانهٔ موری ویران
[M2]خانهٔ خویش محالست که آباد کنید
[B][M1]کنج وبرانهٔ زندان شد اگر سهم بهار
[M2]شکر آزادی و آن گنج خدادادکنید
[A]
[B][M1]بهار مژدهٔ نو داد فکر باده کنید
[M2]ز عمر خویش درتن فصل استفاده کنید
[B][M1]خورید باده‌، مدارید غصهٔ کم و بیش
[M2]که غصه کم شود ار باده را زیاده کنید
[B][M1]مناسب است به شکرانهٔ مقام رفیع
[M2]گر التفات به یاران اوفتاده کنید
[B][M1]به باد رفت سرشمع وهمچنان می گفت
[M2]که فکر مردم هستی به باد داده کنید
[B][M1]صبا بگو به رقیبان که آسمان نگذاشت
[M2]که بیش ازین به من بینوا افاده کنید
[B][M1]هجوم عام به قتل بهار نیست ضرور
[M2]که خود به قتلگه آید اگر اراده کنید
[A]
[B][M1]حیله‌ها سازد درکار من آن ترک پسر
[M2]تا دل خویش به او بازدهم بار دگر
[B][M1]گه فرو ربزد بر لالهٔ تر مشک سیاه
[M2]گه بیاراید مشک سیه از لالهٔ تر
[B][M1]چون مرا بیند دزدیده سوی من نکرد
[M2]من ندانم چه کنم یارب ازین دزد نگر
[B][M1]ترک من حیله بسی داند در بردن دل
[M2]داشت باید دل از حیلهٔ ترکان به حذر
[B][M1]دل ازبن ترکان برگیر که این سنگ‌دلان
[M2]همه نیرنگ طرازند و همه افسونگر
[B][M1]چون ز دست تو دل تو بربودند به زرق
[M2]ز تو جان تو ربایند به افسون دگر
[B][M1]حبذا کشور ری و آن‌همه خوبان که دروست
[M2]که همه حور نژادند و همه ماه پسر
[B][M1]به سخن گفتن ماهند چوگوبند سخن
[M2]به کمر بستن سروند چو بندند کمر
[B][M1]اندرآن کشور جز روی نکو هیچ مجوی
[M2]کز نکوروئی آراسته‌اند آن کشور
[B][M1]هیچ در ایشان آئین دل‌آرایی نیست
[M2]در دبستان مگر این درس نکردند زبر
[B][M1]بیهده نیست که از من بربودند آن دل
[M2]که نهان داشتم از حمله ترکان ز نظر
[B][M1]دلکی هست مرا وین همه دلبر در پیش
[M2]نتوان دادن یک دل‌، به هزاران دلبر
[B][M1]به بتی دادم آن دل که مرا بود به دست
[M2]ای دریغا که مرا نیست جز این دل دیگر
[B][M1]وان بت‌ من سوی ری رخت فروبست و برفت
[M2]من چنین ماندم بی‌دل به خراسان اندر
[B][M1]نیست کس تا چو دل‌ خوبش دلی خواهم ازو
[M2]دل فروشی را بازار ببستند مگر
[B][M1]روز از این حسرت تا شام نشینم غمگین
[M2]شام ازین انده تا بام شمارم اختر
[B][M1]گر نیاساید از حسرت و اندوه‌، رواست
[M2]هرکرا نیست چو من از دل و دلدار خبر
[A]
[B][M1]نیست کسی را نظر به حال کس امروز
[M2]وای به مرغی که ماند در قفس امروز
[B][M1]گر دهدت دست خیز و چارهٔ خودکن
[M2]داد مجو زان که نیست دادرس امروز
[B][M1]آن که به پیمان و عهد او شدم از راه
[M2]نیست بجزکشتن منش هوس امروز
[B][M1]وان که دو صد ادعا به عشق فزون داشت
[M2]بین که چه آهسته می کشد نفس امروز
[B][M1]همتی ای دل که پس نمانی از اغیار
[M2]پیش نیفتدکسی که ماند پس امروز
[B][M1]خانه خداگو به فکر خانهٔ خود باش
[M2]زان که یکی گشته دزد با عسس امروز
[B][M1]ملت جاهل مکن مجادله با بخت
[M2]فروبزرگی به دانش است وبس امروز
[B][M1]خود غم خود می‌خور ای بهارکه هرگز
[M2]کس نکند فکری از برای کس امروز
[A]
[B][M1]نرگس غمزه‌زنش بر سر ناز است هنوز
[M2]طرهٔ پرشکنش سلسله‌باز است هنوز
[B][M1]عاشقان را سپه ناز براند از در دوست
[M2]بر در دوست مرا روی نیاز است هنوز
[B][M1]خاک محمود شد از دست حوادث بر باد
[M2]در دلش آتش سودای ایاز است هنوز
[B][M1]هر کسی را سر کوی صنمی شد مقصود
[M2]مقصد ساده‌دلان خاک حجاز است هنوز
[B][M1]گرچه شد عمر من از خط توکوتاه ولی
[M2]دست امّید به زلف تو دراز است هنوز
[B][M1]مسجد حسن تو از خط شده ویران لیکن
[M2]طاق ابروی تو محراب نماز است هنوز
[B][M1]روزی ای گل به چمن چشم گشودی از ناز
[M2]چشم نرگس به تماشای تو باز است هنوز
[B][M1]زین تحسرکه چرا سوخت پرپروانه
[M2]شمع دلسوخته در سوز وگداز است هنوز
[B][M1]باز شد شهپر مرغان گرفتار بهار
[M2]بستگی‌هاست که در دیده ی باز است هنوز
[A]
[B][M1]ای مصور نقش آن سرّ نهانش را بکش
[M2]موشکافی‌ها کن و موی میانش را بکش
[B][M1]سیل اشگ از جویبار دیده اول کن روان
[M2]زان سپس آن قد چون سرو روانش را بکش
[B][M1]گرز موی خامه شنگرفی جهد بر صفحه‌، زان
[M2]نکته‌ای شیرین فروگیر و دهانش را بکش
[B][M1]چون‌ مرا بیند ز شرمش برچکد خوی از عذار
[M2]گرتوانی آن عذار خوی‌دستان را بکش
[B][M1]یا مکش آن ابروانش یا اگر خواهی کشید
[M2]نقش‌ها بگذار و ناز ابروانش را بکش
[B][M1]آن گرانبار سرینش را بکش بر روی ساق
[M2]ور کشیدی محنت بار گرانش را بکش
[B][M1]چشم‌برهم‌ نِه‌،‌چو چشم‌ مست‌ او خواهی کشید
[M2]ورگشودی‌، همچو من آه و فغانش را بکش
[B][M1]غمزه‌اش را گر ندانی چیست من دارم به‌دل
[M2]از دل من غمزه‌های جان‌ستانش را بکش
[A]
[B][M1]درگوش دارم این سخن از پیر می‌فروش
[M2]کای طفل بر نصیحت پیران بدار گوش
[B][M1]خواهی که خنده سازکنی چون غرابه خند
[M2]خواهی که باده نوش کنی چون پیاله نوش
[B][M1]کآن یک‌هزار خنده نموده است و دیده تر
[M2]وین یک‌هزار جرعه کشیدست و لب خموش
[B][M1]پوشیده می بنوش که سهل است این خطا
[M2]با رحمت خدای خطابخش جرم‌پوش
[B][M1]بر دوش اگر سبوی می آری به خانقاه
[M2]بهتر که بار منت دونان کشی به دوش
[B][M1]زاهدکه دین فروشد و دنیا طلب کند
[M2]او را کجا رسد که کند عیب می‌فروش
[B][M1]روزی دوکاستین مرادت بود به‌دست
[M2]در باب قدر صحبت رندان ژنده‌پوش
[B][M1]یاری و باده‌ای وکتابی وگوشه‌ای
[M2]گر دست داد پای به دامان کش و مکوش
[B][M1]گر دین و عقل نیست مرا زاهدا مخند
[M2]ور تاب وهوش نیست مرا ناصحا مجوش
[B][M1]کانجا که عشق خیمه زند نیست عقل و دین
[M2]وآنجاکه یار جلوه کند نیست تاب و هوش
[B][M1]ای مهربان طبیب چه پرسی ز حال من‌؟‌!
[M2]چون است حال رند قدح گیر جرعه‌نوش
[B][M1]پارینه مست بودم و دوشینه نیز مست
[M2]وامسال‌ همچو پارم و امروز همچو دوش
[B][M1]خیز ای بهار عذرگناهان رفته خواه
[M2]زان پیشترکه مژدهٔ رحمت دهد سروش
[A]
[B][M1]کسی که افسر همت نهاد بر سر خویش
[M2]به دست کس ندهد اختیارکشور خویش
[B][M1]بگو به سفله که در دست اجنبی ندْهد
[M2]کسی که نان پدر خورده‌، دست مادر خویش
[B][M1]چه غم عقیدهٔ ما را اگر به قول سفیه
[M2]کسی به کشور خود گرد کرده لشگر خویش
[B][M1]در آب و خاک و هواهای خویش آزادیم
[M2]رقیب گو بگدازد میان آذر خویش
[B][M1]حقوق نفت شمال و جنوب خاصهٔ ماست
[M2]بگو به خصم بسوزان به نفت پیکر خویش
[B][M1]ز من بهار بگو با برادران حسود
[M2]به رایگان نفروشد کسی برادر خویش
[A]
[B][M1]مکن تو با دل من بیش از این به جورسلوک
[M2]که ملک زیر و زبر می‌شود ز جور ملوک
[B][M1]لبت به نغمهٔ جان‌بخش چون مسیحا، جان
[M2]دهد به پیکر بی‌روح مردم مفلوک
[B][M1]وفا کنی بچشیم و جفا کنی بکشیم
[M2]به حکم آن که بتان مالکند و ما مملوک
[B][M1]کند قمر به رخت سجده‌؟ این بود معلوم
[M2]رسد به نور رخت زهره‌؟ این بود مشکوک
[B][M1]بهار شاهد من در کمال حسن بود
[M2]چوآیت و دگران چون قبالهٔ محکوک
[A]
[B][M1]اگرچه بسته قضا دست نوبهار امسال
[M2]بدین خوشیم که خُرّم بود بهار امسال
[B][M1]سزد که خلق نکوتر ز سال پار شوند
[M2]که نوبهار نکوتر بود ز پار امسال
[B][M1]نگار، پار سر قتل و جنگ و غارت داشت
[M2]ولی به صلح و صفاییم امیدوار امسال
[B][M1]ز کارزار عدو، پار کار ما شد زار
[M2]خدا کند که ‌شود کار خصم زار امسال
[B][M1]به حال زار فقیران کنید رحم که کرد
[M2]به حال زار شما رحم‌، روزگار امسال
[B][M1]در نشاط و طرب بازکن پیاله بنوش
[M2]که باز شد در الطاف کردگار امسال
[B][M1]به شادمانی قلب پریش هموطنان
[M2]نوید فتح و ظفر می‌دهد بهار امسال
[A]
[B][M1]دل سوی مهر می کشد و مهر سوی دل
[M2]جایی که مهر نیست مکن جستجوی دل
[B][M1]دل گوشت‌پاره‌ای که بجنبد به سینه نیست
[M2]منگر چنین ز چشم حقارت به سوی دل
[B][M1]بحث بهشت و دوزخ و آشوب کفر و دین
[M2]چون بنگرند نیست مگر گفتگوی دل
[B][M1]افلاک را به لرزه فکندی بهر نفس
[M2]گر آمدی ز پرده برون هایهوی دل
[B][M1]ما را نوید افسر شاهی مده که ما
[M2]در کنج انزوا نبریم آبروی دل
[B][M1]الا که آرزوی دلی را برآوربم
[M2]ما را نبود و نیست دگر آرزوی دل
[B][M1]دشنام تلخ و روی ترش دلنشین‌ترست
[M2]ما را ز خنده‌ای که نباشد ز روی دل
[B][M1]دیدی چگونه جام سراپای خنده شد
[M2]آن‌دم که شیشه قهقهه کرد از گلوی دل
[B][M1]بر لوح دل رموز محبت نوشته‌اند
[M2]ما خوانده‌ایم و کرده ز بر پشت و روی دل
[B][M1]واقف شود ز معنی دل هرکه چون «‌بهار»
[M2]بگذاشت جان و جاه و جوانی به روی دل
[A]
[B][M1]باز پیمان بست دل با دلبری پیمان گسل
[M2]سحر چشمش‌ چشم‌بند و بند زلفش‌ جان‌گسل
[B][M1]دوست کش‌،‌ بیگانه‌پرور، دیرجوش و زودرنج
[M2]سست‌پیمان،‌ سخت‌دل‌،‌ مشکل‌پسند،‌ آسان‌گسل
[B][M1]در نگاه تند چون قاتل ز مجرم جان‌ ستان
[M2]در عطای بوسه چون سیر از گرسنه نان‌گسل
[B][M1]لفظ آتشبار او یاس‌آور و امّیدسوز
[M2]نرگس بیمار او دردافکن و درمان‌گسل
[B][M1]غمزه‌اش در دلبری یغماگر و مردم‌فریب
[M2]طره‌اش‌ در کافری تقوی‌کش و ایمان‌گسل
[B][M1]دست‌ هجرش‌ فرش عیش‌ و صفحهٔ‌ شادی‌نورد
[M2]شور عشقش بیخ عمر و رشتهٔ عمران‌گسل
[B][M1]انبساط روح را با جوهر حرمان‌زدای
[M2]ارتباط وصل را با خنجر هجران‌گسل
[B][M1]لعل گوهربیز او گاه سخن مرجان‌فروش
[M2]مژهٔ خونریز او وقت غضب شریان‌گسل
[B][M1]نیست‌ دل ز ایران گسستن‌ خوش‌ ولی‌ ترسم «‌بهار»
[M2]دل ز ایران بگسلد زین فتنهٔ ایران‌گسل
[A]
[B][M1]منم که خط غلامی دهم به نیم ‌سلام
[M2]دل من است که قانع شود به یک پیغام
[B][M1]کنون که گردش ایام را ثباتی نیست
[M2]همان‌ خوش است که در عشق بگذرد ایام
[B][M1]من آن مقام بلند ازکجا بدست آرم
[M2]که عاشقانه بیایم در آن بلند مقام
[B][M1]من آن نی‌ام که هلال از تمام نشناسم
[M2]مه‌ دو هفته هلال‌ است و عارض تو تمام
[B][M1]چراغ وصل بیفروزو حجره روشن کن
[M2]که آفتاب جدایی رسیده بر لب بام
[B][M1]غمم بکشت که خوبان چرا ندانستند
[M2]که خدعه باز کدامست و عشق باز کدام
[B][M1]به‌نام عشق که از عشق رخ نخواهم تافت
[M2]اگر دچار ملامت شوم و گر بدنام
[B][M1]بهار باشد و بس آن که در ارادت دوست
[M2]کشیده طعنهٔ کفر و ملامت اسلام
[A]
[B][M1]از داغ غمت جانا می‌سوزم و می‌سازم
[M2]چون شمع ز سر تا پا می‌سوزم و می‌سازم‌*
[B][M1]از زشتی بدخوبان وز جور نکورویان
[M2]گه زشت وگهی زیبا می‌سوزم و می‌سازم
[B][M1]درویش ز دروبشی شاه از طمع بیشی
[M2]لیکن من از استغنا می‌سوزم و می‌سازم
[B][M1]سرخ ازتف عشقم دل‌، زرد از غم یارم رخ
[M2]دایم چو گل رعنا، می سوزم و می‌سازم
[B][M1]چون هیزم نغزم من یاران همه تردامن
[M2]در مجمر از آن تنها، می‌سوزم و می‌سازم
[B][M1]حاسد ز حسد سوزد بدخواه ز بدخواهی
[M2]من ز ابلهی آنها می‌سوزم و می‌سازم
[B][M1]نوربست مرا در دل‌، ناریست مرا در سر
[M2]زپن هر دو چراغ‌آسا می‌سوزم و می‌سازم
[B][M1]با اشگ روان چون شمع بربسته لب از شکوه
[M2]مردانه و پابرجا می‌سوزم و می‌سازم
[B][M1]دل کارگهی پرجوش دو رشتهٔ لب خاموش
[M2]پوشیده و ناپیدا می‌سوزم و می‌سازم
[B][M1]بستم زشکایت لب وزتن نگشود این تب
[M2]چه خامش و چه گویا می‌سوزم و می‌سازم
[B][M1]داغی که نهان دارم ارث از پدران دارم
[M2]من ای پسر از آبا می‌سوزم و می‌سازم
[B][M1]از آدم و حوا زاد این شعلهٔ بی‌فریاد
[M2]من ز آدم و از حوا می‌سوزم و می‌سازم
[B][M1]از خلد به راه آورد، انباز منست این درد
[M2]تا پا نکشم ز این‌جا می‌سوزم و می‌سازم
[B][M1]مرغی است روان من‌، افتاده به دام تن
[M2]در دامگه اعضا می‌سوزم و می‌سازم
[B][M1]یا رب بپذیر از من وین درد مگیر از من
[M2]پیوسته رها کن تا می‌سوزم و می‌سازم
[B][M1]زان کافت بیدردی ازکوردلی خیزد
[M2]با چشم و دل بینا می‌سوزم و می‌سازم
[B][M1]دیریست که بیمارم بس مشغله‌ها دارم
[M2]وز حسرت استشفا می‌سوزم و می‌سازم
[B][M1]شد جسم بهار از تب کانون بلا یارب
[M2]سختست غمم اما می‌سوزم و می‌سازم
[A]
[B][M1]بود آیا که دگرباره به شیراز رسم
[M2]بار دیگر به مراد دل خود باز رسم
[B][M1]بود آیا که ز ری راه صفاهان گیرم
[M2]وز صفاهان به طربخانهٔ شیراز رسم
[B][M1]خیزم از جای و بدان شهر طربخیز شوم
[M2]تازم از شوق و بدان خطهٔ ممتاز رسم
[B][M1]به ملاقات گرامی ادبایی که بود
[M2]جمله را قول و غزل تالی اعجاز رسم
[B][M1]هست رازی ازلی در دل شیراز نهان
[M2]خرّم آن روز که من بر سر آن راز رسم
[B][M1]بر سر مرقد سعدی که مقام سعد است
[M2]بسته دست ادب و جبهه قدم‌ساز رسم
[B][M1]همت از تربت حافظ طلبم وز مددش
[M2]مست مستانه به خلوتگه اعزاز رسم
[B][M1]مرغک تازه‌پرم زیر پرم گیر به مهر
[M2]تا ز فیض پر و بال تو به پرواز رسم
[B][M1]بود آیاکه ازین تنگ قفس نیم نفس
[M2]به سر صحبت مرغان خوش‌آواز رسم
[B][M1]حافظا بندهٔ رندان جهانست «‌بهار»
[M2]همتی ‌تا به ‌یکی خواجهٔ دمساز رسم
[A]
[B][M1]ز نار هجر می‌سوزم ز درد عشق می‌نالم
[M2]خدا را، ای طبیب مهربان رحمی بر احوالم
[B][M1]به حال و روز مشتاقان زدم بس طعنه تا امشب
[M2]ز زلفی شد سیه روزم‌، ز خالی شد تبه حالم
[B][M1]بسی بگذشت سال و مه به‌من در عشق تا آخر
[M2]غم هجران نصیب آمد ز دوران مه و سالم
[B][M1]مرا پرکنده سیل عشق‌، بنیاد شکیبایی
[M2]گواه صادق ار خواهی ببین در اشک سیالم
[B][M1]مرا تنها نه از امروز باید خورد خون دل
[M2]من از اول چنین بودستم و این است اقبالم
[B][M1]گر از دست غم دلبر گذارم در بیابان سر
[M2]خیالش با غمی دیگر چو باد آید ز دنبالم
[B][M1]ز دست دشمنان گویی اگر نالم‌، معاذالله
[M2]که کر نالم من مسکین ز دست دوستان نالم
[B][M1]نشید عشق برخواند به جای پوزش یزدان
[M2]اگر بر قبلهٔ زاهد فرو بندند تمثالم
[B][M1]به بام بارگاه دوست روزی بال بگشایم
[M2]اگر اندر هوای او فرو ریزد پر و بالم
[B][M1]خروس روستایی را چه جای همسری با من
[M2]که من شهباز دست شاهم و نیز است چنگالم
[A]
[B][M1]ز نادرستی اهل زمان شکسته شدیم
[M2]ز بس که داد زدیم آی دزد خسته شدیم
[B][M1]ز عشق دست کشیدیم و بهر کشتن خویش
[M2]به پایمردی اغیار دسته دسته شدیم
[B][M1]خراب گشت وطنخواهی از من و تو بلی
[M2]میان میوهٔ شیرین زمخت هسته شدیم
[B][M1]سری به‌دست شمال و سری به دست جنوب
[M2]بسان رشته در این کشمکش گسسته شدیم
[B][M1]چو رشته‌ای که به جهد از میان گسسته شود
[M2]جدا شدیم زخوبش و به غیر بسته شدیم
[B][M1]ز بی‌حیایی اغیار و بی‌وفایی یار
[M2]به جان دوست که یکباره دل‌شکسته شدیم
[B][M1]من و بهار به نیروی عشق ازین غرقاب
[M2]بساط خویش کشیدیم و فر خجسته شدیم
[A]
[B][M1]وقت آنست که بر سبزه مقامی بکنیم
[M2]بزمی آراسته و شرب مدامی بکنیم
[B][M1]نیک فالی است که در غرّهٔ شوال به مهر
[M2]ماه را نو به خط سبز غلامی بکنیم
[B][M1]مفتی شهر خراب از می نابست بیا
[M2]کاقتدایی ز ارادت به امامی بکنیم
[B][M1]لله الحمد که این عاشقی و شرب مدام
[M2]نگذارند که ما فعل حرامی بکنیم
[B][M1]شحنه ‌با شیخ به جنگ است بیا تا من وتو
[M2]اندرین فرصت کم عیش تمامی بکنیم
[B][M1]موسم عربده و رقص و نشاط است ولی
[M2]چرخ گردان نگذارد که قیامی بکنیم
[B][M1]نگذاریم به گیتی اثر از جور رقیب
[M2]گر درین عشق خطرناک دوامی بکنیم
[B][M1]حالیا مصلحت آنست که اندر همه شهر
[M2]هرکرا صورت خوبی‌است سلامی بکنیم
[B][M1]افسر ماه مکلل شود از شعر بهار
[M2]گر زخاک در او کسب مقامی بکنیم
[A]
[B][M1]منم که عشق بتانم نموده پیر و کهن
[M2]ندانم اینکه چه افتاده عشق را با من
[B][M1]بلی هر آنکو عشق بتانش چیره شود
[M2]شگفت نیست گر آید نزار و پیر و کهن
[B][M1]ز رنج و درد چنان شد تنم که گر بینی
[M2]گمان بری که سرشته ز رنج و دردم تن
[B][M1]مرا ز عشق که بر اهرمن نصیب مباد
[M2]سیه‌ تر آمده گیتی ز جان اهریمن
[B][M1]چو تفته آهن‌، دل در برم از آن بگداخت
[M2]که یار را به‌ بر اندر دلی است چون آهن
[B][M1]تنم بکاست از آنگه که عشق ورزبدم
[M2]بلی بکاهد مردم ز عشق ورزبدن
[B][M1]ازآن زمان که مرا عشق زد به دامان دست
[M2]همی فشانم خون از دو دیده بر دامن
[B][M1]دلم بیفسرد از جور یار و درد فراق
[M2]تنم بفرسود از گردش دی و بهمن
[B][M1]سخن ز عشق به کس گرچه می‌نگویم لیک
[M2]شرار عشق پدید آیدم ز سوز سخن
[B][M1]هوای یارم آمیخته است با رگ و پوست
[M2]چو رنگ و بوی نهفته به لاله و لادن
[B][M1]مرا رسید ز عشق آنچه ز آتش اندر عود
[M2]مرا مبین‌، که همه اوست اینکه بینی من
[A]
[B][M1]ای دوست بیا لختی ترک می و ساغرکن
[M2]از میکده بیرون شو جان بر لب کوثرکن
[B][M1]مست می وحدت شو پا بر سرکثرت زن
[M2]فانی شو و باقی باش تقلید پیمبرکن
[B][M1]کفتار نبی بشنو، اسرار ولی دریاب
[M2]چند این در و چند آن در، دریوزه ز حیدرکن
[B][M1]از هرچه جز او بگذر، در هرکه جز او منگر
[M2]بر درگه او سر نه‌، در حضرت او سرکن
[B][M1]بالمره مجاهد شو، پیوسته مشاهد باش
[M2]گرکام نشد حاصل‌، کن جهد و مکررکن
[B][M1]بر خنگ عمل بنشین در دست طلب بشتاب
[M2]جان را به لقا بفروز مس را ز صفا زرکن‌
[A]
[B][M1]ای نرگست به خلق در فتنه بازکن
[M2]وی سنبل تودست تطاول درازکن‌*
[B][M1]چشمانت را حذر بود از دیدن رقیب
[M2]همچون مریضکان ز مرگ احترازکن
[B][M1]الفت چگونه دست دهد بین ما وشیخ
[M2]ماکار بر حقیقت و او بر مجازکن
[B][M1]ما در درون میکده صهبا به جام ربز
[M2]شیخ از درون صومعه گردن درازکن
[B][M1]با دشمنان ز ضعف دم از دوستی زدیم
[M2]چون ملحدی به خاطر مردم نمازکن
[B][M1]کار بهار و یار به دور اوفتدکه هست
[M2]دایم بهار نازکش و یار نازکن
[A]
[B][M1]تا توانی دفع غم از خاطر غمناک کن
[M2]در جهان گریاندن آسانست اشگی پاک کن
[B][M1]گر نسیم فیض خواهی ازگلستان وجود
[M2]یک‌سحر چون گل به عشق اوگریبان چاک کن
[B][M1]هرکه بار او سبکتر راه او نزدیکتر
[M2]بار تن بگذار و سیر انجم و افلاک کن
[B][M1]تا ز باغ خاطرت گل‌های شادی بشکفد
[M2]هرچه در دل تخم کین داری به زبر خاک کن
[B][M1]تا شوی فارغ بهار از بازبرس ابلهان
[M2]صوم‌رحمن کیر و چندی‌در سخن‌امساک کن 
[A]
[B][M1]غمزه‌ات خونریزتر یا دیدهٔ خونبار من
[M2]طره‌ات آشفته‌تر یا خاطر افکار من
[B][M1]لعل جانان سرخ‌تر یا لاله یا می یا عقیق
[M2]مه نکوتر یا پری یا حور یا دلدار من
[B][M1]کام عاشق تلخ‌تر یا صبر یاگفتار تو
[M2]وصل دلبر خوبتریا عشق یاکردار من
[B][M1]طالع من تیره‌تر یا زلف تو یا شام هجر
[M2]وصل تو دشوارتر یاکام دل یاکار من
[B][M1]مهرتو موهوم‌تر یا نقطه یا سیمرغ و قاف
[M2]کیمیا پوشیده‌تر یا صدق یا آثار من
[B][M1]سنگ آهن سخت‌تر یا آن دل بی‌مهر تو
[M2]نرگس تو خسته‌تریا این دل بیمار من
[B][M1]پشت من خمیده‌تر یا حلقه‌های زلف تو
[M2]عشوهٔ تو بیشتر یا ناله‌های زار من
[B][M1]مهر و مه تابنده‌تر یا چهرتو یا صبح وصل
[M2]شام هجران تیره‌تر یا بخت کجرفتار من
[B][M1]مشتری فرخنده‌تر یا روی تو یا بخت شاه
[M2]قامت تو راست‌تر یا سرو یاگفتار من
[B][M1]لطف‌شه‌سازنده تر یا لعل‌روح ‌افزای دوست
[M2]خشم شه سوزنده‌تریا آه آتشبار من
[B][M1]در غزل‌سازی بهار استادتر یا آن که گفت
[M2]«‌روزگار آشفته‌تر یا زلف تو یاکار من‌»
[A]
[B][M1]لاله خونین کفن از خاک سر آورده برون
[M2]خاک مستوره فلب بشر آورده برون
[B][M1]نیست این لالهٔ نوخیز، که از سینه خاک
[M2]پنجه جنگ جهانی جگر آورده برون
[B][M1]رمزی از نقش قتالست که نقاش سپهر
[M2]بر سر خامه ز دود و شرر آورده برون
[B][M1]یاکه در صحنهٔ گیتی ز نشان‌های حریق
[M2]ذوق صنعت اثری مختصر آورده برون
[B][M1]منکسف ماه و براو هالهٔ خونبار محیط
[M2]طرحی از فتنه دور فمر آورده برون
[B][M1]دل ماتمزدهٔ مادر زاریست که مرگ
[M2]از زمین همره داغ پسر آورده برون
[B][M1]شعلهٔ واقعه گوییست که از روی تلال‌
[M2]دست مخبر به نشان خبر آورده برون
[B][M1]دست خونین زمین است که از بهر دعا
[M2]صلح‌جویانه زکوه وکمر آورده برون
[B][M1]آتشین آه فرو مردهٔ مدفون شده است
[M2]که زمین از دل خود شعله‌ور آورده برون
[B][M1]پاره‌های کفن و سوخته‌های جگرست
[M2]کزپی عبرت اهل نظر آورده برون
[B][M1]عشق‌ مدفون‌ شده‌ و آرزوی خاک‌ شده‌است
[M2]کش زمین بیخته در یکدگر آورده برون
[B][M1]پاره‌ها زآهن سرخست که در خاور دور
[M2]رفته در خاک و سر از باختر آورده برون
[B][M1]بس که‌خون‌درشکم‌خاک‌فشرده‌است بهم
[M2]لخت لختش ز مسامات سر آورده برون
[B][M1]راست گو که زبان‌های وطن خواهانست
[M2]که جفای فلک از پشت سرآورده برون
[B][M1]یا ظفرنامچهٔ لشگر سرخست که دهر
[M2]بر سر نیزه به یاد ظفر آورده برون
[B][M1]یا به تقلید شهیدان ره آزادی
[M2]طوطی سبز قبا سرخ پر آورده برون
[B][M1]یاکه بر لوح وطن خامهٔ خونبار بهار
[M2]نقشی از خون دل رنجبر آورده برون
[A]
[B][M1]در ده شراب کهنه که آمد بهار نو
[M2]برخوان سرود تازه که شد روزگا‌ر نو*
[B][M1]برکن شعار کهنه ز تن این زمان که باغ
[M2]پوشیده است بر تن گلبن شعار نو
[B][M1]طی گشت هرج و مرج زمستان کز آسمان
[M2]آورده‌اند بهر چمن مستشار نو
[B][M1]دردا که کهنه کار وزیران ملک ما
[M2]هر روز نو شدند و نکردندکار نو
[B][M1]فصلی چنین بهار سه چیز است شرط عیش
[M2]عشق نو و نشاط نو وگلعذار نو
[A]
[B][M1]جان قرین رخ جانان شود انشاء‌الله
[M2]هرچه خواهد دل ما، آن شود انشاء‌الله
[B][M1]تا ببیند بت من حال پریشانی دل
[M2]زلفش از باد پریشان شود انشاء‌الله
[B][M1]آن که خون دلم از دیده به دامان افشاند
[M2]خونش از دیده به دامان شود انشاء‌الله
[B][M1]ای‌نهان گشته‌ ز من‌، باش که حال دل زار
[M2]همچو خال تو نمایان شود انشاء‌الله
[B][M1]دل آشفته‌ام از بیم شب هجر دراز
[M2]در سر زلف تو پنهان شود انشاء‌الله
[B][M1]تا شود خانهٔ دل‌های عزیزان آباد
[M2]خانهٔ جور تو ویران شود انشاء‌الله
[B][M1]بلبل آسوده نشین کز دم جان‌بخش بهار
[M2]دهر ویرانه گلستان شود انشاء‌الله
[A]
[B][M1]علی‌الصباح که بر طره‌ات زنی شانه
[M2]هزار نافه گشایی میان کاشانه
[B][M1]گر از بهشت گریزدکسی رواست بسی
[M2]که هست چون‌توبهشتی رخیش‌ درخانه
[B][M1]کسان زنند به دیوانگیم طعنه و من
[M2]برآن که از غم عشق تو نیست دیوانه
[B][M1]کجا برون روی ای مهر دوست از دل من
[M2]که گنج را نسزد جای جز به ویرانه
[B][M1]کنون که وصل میسر نمی‌شود باری
[M2]من و فراق تو و ناله‌های مستانه
[B][M1]بگو به دوست نشاید نهاد پای امید
[M2]به خانه‌ای که در آن سرکشید بیگانه
[B][M1]عجب نباشد اگرشمع را بسوزد تن
[M2]به جرم اینکه زد آتش به جان پروانه
[B][M1]بهارکشتهٔ ترکی بودکه در ره او
[M2]گذشته شعر وی ازتاشکند و فرغانه
[A]
[B][M1]در طواف شمع می‌گفت این سخن پروانه‌ای
[M2]سوختم زبن آشنایان ای خوشا بیگانه‌ای
[B][M1]بلبل از شوق گل و پروانه از سودای شمع
[M2]هریکی سوزد به نوعی در غم جانانه‌ای
[B][M1]گر اسیرخط و خالی شد دلم‌، عیبم مکن
[M2]مرغ جایی می‌رود کانجاست آب و دانه‌ای
[B][M1]تا نفرمایی که بی‌پروا نه‌ای در راه عشق
[M2]شمع‌وش پیش تو سوزم گر دهی پروانه‌ای
[B][M1]پادشه را غرفه آبادان و دل خرم‌، چه باک
[M2]گر گدایی جان دهد درگوشهٔ ویرانه‌ای
[B][M1]کی غم بنیاد ویران دارد آن کش خانه نیست
[M2]رو خبر گیر این معانی را ز صاحب‌خانه‌ای
[B][M1]عاقلانش باز زنجیری دگر بر پا نهند
[M2]روزی ار زنجیر از هم بگسلد دیوانه‌ای
[B][M1]این جنون‌ تنها نه مجنون را مسلم شد بهار
[M2]باش کز ما هم فتد اندر جهان افسانه‌ای
[A]
[B][M1]شبی گذشت به آسودگی و آزادی
[M2]هزار شکر بدین نعمت خدادادی
[B][M1]چه عیش‌ های مهنا که روی داد به ما
[M2]بدین چمن که بدو باد روی آبادی
[B][M1]ز کهنه و نو گیتی نگشت شاد دلم
[M2]من و ملازمت لعبتان نو شادی
[B][M1]حدیث نعمت پرویز و حسن شیرین رفت
[M2]ولی چوکوه بجا ماند عشق فرهادی
[B][M1]بیار باده و آبی فشان بر آتش دل
[M2]که بی‌ خبر شوم از قید خاکی و بادی
[B][M1]به شهربند حقیقت رسی ز راه مجاز
[M2]بلی نتیجهٔ شاگردیست‌، استادی
[B][M1]همیشه خرّم و شادیم از عنایت دوست
[M2]دوصد سپاس بدین خرمی و این شادی
[A]
[B][M1]بر سبزه نشست بلبل و قمری
[M2]باید می سرخ چون گل حمری
[B][M1]آری ‌می‌ سرخ‌ درخور است ‌از آنک
[M2]بر سبزه نشست ‌بلبل و قمری
[B][M1]آن سرخ میئی که گرش بربویی
[M2]نشناسیش از بنفشهٔ برّی
[B][M1]آن می که سحابش اندرون بینی
[M2]رخشنده‌تر از ستارهٔ شعری
[A]
[B][M1]مرا بود به دیدار تو زین پیش وصالی
[M2]تو را بود به جای من غنجی و دلالی
[B][M1]مرا نیست ز هجر تو سوی وصل تو راهی
[M2]کسی رانبود ره ز وقوعی به محالی
[B][M1]مرا گر سخن وصل تو پیش آید روزی
[M2]چنانست که پیش آید خوابی و خیالی
[B][M1]کجا روشن ماهی بود او راست محاقی
[M2]کجا تافته نجمی بود او راست وبالی
[B][M1]تو آن تافته نجمی که تو را نیست غروبی
[M2]تو آن روشن ماهی که تو را نیست زوالی
[B][M1]بود روی تو از حسن چو افروخته ماهی
[M2]بود پشت من از رنج چو خمیده هلالی
[B][M1]ز بس مویه، ندانند مرا خلق ز مویی
[M2]ز بس ناله‌، ندانند مرا خلق ز نالی
[B][M1]نگاری به نگاهی دل من برد که باشد
[M2]نگاهیش به ماهی و وصالیش به سالی
[B][M1]بتی چون به سپهر اندر افروخته نجمی
[M2]نگاری چو به باغ اندر بالنده نهالی
[B][M1]خرامنده چنانست که در باغ تذروی
[M2]گرازنده چنانست که در دشت غزالی
[B][M1]به‌رغم دل عشاق درآمیخته گیتی
[M2]عتابی به نویدی و فراقی به وصالی
[A]
[B][M1]آخر زغم عشقت ای طفل دبستانی
[M2]رفتم من از این عالم‌، عالم به تو ارزانی
[B][M1]عشق من و تو ای ماه بیرون ز شگفتی نیست
[M2]من پیر جهان‌دیده‌، تو طفل دبستانی
[B][M1]نشگفت گر از مجنون در عشق شوم افزون
[M2]کز معرفت افزون است شهری ز بیابانی
[B][M1]تو اول و تو ثانی در خوبی و رعنایی
[M2]ای ثانی بی‌اول وی اول بی‌ثانی
[B][M1]درآتش عشق ای دوست می‌سوزم و می‌بینی
[M2]وز درد فراق ای یار می‌نالم و می‌دانی
[B][M1]در عشق پشیمانی آیین محبت نیست
[M2]عاشق نبرد هرگز در عشق پشیمانی
[B][M1]در بند سر زلفت یک جمع پریشانند
[M2]زان جمله یکی نبود چون من به پریشانی
[B][M1]تو شاه نکوروبان‌، من شاه سخن گوبان
[M2]تو خود به نکورویی‌، من خود به سخندانی
[B][M1]ما را به فسون سازی جانا چه دهی بازی
[M2]تو کودک قفقازی‌، من رند خراسانی
[B][M1]تو ناز کنی از این‌، کَت دلبر خود خوانم
[M2]من فخر کنم از این کم بندهٔ خود خوانی
[B][M1]عشق تو به ‌آسانی بیرون نرود از دل
[M2]بیرون نرود از دل عشق تو به ‌آسانی
[A]
[B][M1]نهاده کشور دل باز رو به ویرانی
[M2]که دیده مملکتی را بدین پریشانی
[B][M1]دلا مکن گله از کس که خوار و زار شود
[M2]هر آن که‌ شد چو تو سرگشته در هوسرانی
[B][M1]ز تار زلف سیاه تو روز مشتاقان
[M2]بود سیاه‌تر از روزگار ایرانی
[B][M1]به پاس هستی ایرانیان برآور سر
[M2]ز خاک نیستی‌، ای اردشیر ساسانی
[B][M1]ببین به کشور ایران و حال تیرهٔ او
[M2]که پست و خوار و زبون باد جهل و نادانی
[B][M1]بهار بندهٔ حق باش و پادشاهی کن
[M2]که بندگان حقیقت کنند سلطانی
[A]
[B][M1]نصیحتی است اگر بشنوی زیان نکنی
[M2]که اعتماد بر اوضاع این جهان نکنی
[B][M1]از این وآن نکشی هیچ در جهان آزار
[M2]اگرتو نیت آزار این و آن نکنی
[B][M1]ز صد رفیق یکی مهربان فتد، هش دار
[M2]که ترک صحبت یاران مهربان نکنی
[B][M1]بود رفیق کهن چون می کهن‌، زنهار
[M2]که از رفیق و می تازه سرگران نکنی
[B][M1]ز دیگران چه توقع بود نهفتن راز
[M2]ترا که راز خود از دیگران نهان نکنی
[B][M1]میان خلق جهان گم کنی علامت خوبش
[M2]اگر به خلق نکو خویش را نشان نکنی
[B][M1]غم زمانه نگردد به گرد خاطر تو
[M2]گر التفات به نیک و بد زمان نکنی
[B][M1]گر ازدیاد محبانت آرزوست‌، بکوش
[M2]که امتحان‌شده را دیگر امتحان نکنی
[B][M1]به دوستان فراوان کجا رسی که تو باز
[M2]ادای حق یکی را به سالیان نکنی
[B][M1]اگر به‌دست تو دشمن زپا فتاد ای دوست
[M2]مباش غره که خود عمر جاودان نکنی
[B][M1]بجو متاع محبت که گر تمامت عمر
[M2]بدین متاع تجارت کنی زیان نکنی
[B][M1]اگر نهی سر رغبت بر آستانهٔ کار
[M2]کف نیاز دگر سوی آسمان نکنی
[B][M1]«‌بهار» اگر دلت‌ از غم‌ برشته‌ است‌،‌ خموش
[M2]که همچو شمع سر اندر سر زبان نکنی
[A]
[B][M1]ای کمان‌ابرو به عاشق کن ترحم گاه گاهی
[M2]ور نه روزی بر جهد از قلب مسکین تیر آهی
[B][M1]آفتابا از عطوفت‌، بخش بر جان‌ها فروغی
[M2]پادشاها از ترحم‌، کن به درویشان نگاهی
[B][M1]گر گنه باشد که مردم برندارند از تو دیده
[M2]در همه عالم نماند غیر کوران بی گناهی
[B][M1]من کی‌ام تا دل نبازم پیش چشم کینه‌جوبت
[M2]کاین سیه با یک اشارت بشکند قلب سپاهی
[B][M1]بینمت چونان که بیند منعمی را بینوایی
[M2]رانی‌ام چونان که راند بنده‌ای‌ را پادشاهی
[B][M1]گفتم از بیداد زلفت خویشتن را وارهانم
[M2]اشتباهی بود لیکن بس مبارک اشتباهی
[B][M1]گر به ‌چاه افتند کوران‌، عذرشان باشد ولی من
[M2]با دو چشم باز رفتم‌، تا درافتادم به چاهی
[B][M1]چهره‌ام کاهی از آن‌ شد، کز تب عشق تو هر دم
[M2]آنچنان لرزم که لرزد پیش بادی پرکاهی
[B][M1]دل‌برفت‌ازدست‌و ترسم‌درره‌عشق‌توجان هم
[M2]ترک من گوید بزودی‌، چون رفیق نیمه‌راهی
[B][M1]جادویی کردند مردم‌، تا سیه شد روزگارم
[M2]اندرین دعوی ندارم غیر چشمانت کواهی
[B][M1]معجر است آن‌ پیش رویت‌، یا سیه‌دود دل من
[M2]یا به پیش ماه تابان پارهٔ ابر سیاهی
[B][M1]چون ‌«‌بهار» از عشق‌ خوبان ‌سال‌ها بودم گریزان
[M2]عاقبت پیوست عشقم رشتهٔ الفت به ماهی
[A]
[B][M1]صبا ز طرهٔ جانان من چه می‌خواهی
[M2]ز روزگار پریشان من چه می‌خواهی‌؟
[B][M1]دلم ببردی و گویی که جان بیار ای دوست
[M2]به حیرتم که تو از جان من چه می‌خواهی‌؟
[B][M1]دوباره آمدی ای سیل غم‌، نمی‌دانم
[M2]دگر ز کلبهٔ ویران من چه می‌خواهی‌؟
[B][M1]جز آشیانه بلبل گلی به شاخ نماند
[M2]صبا دگر ز گلستان من چه می‌خواهی‌؟
[B][M1]کمال یافت نهالت ز آب چشم «‌بهار»
[M2]جز اینقدر، گل خندان من چه می‌خواهی‌؟
[A]
[B][M1]ای تازه بهار نغز و زببایی
[M2]اندر خور دیدن و تماشایی
[B][M1]رضوان سر شاخ تازه پیراید
[M2]چون تو سر زلف تازه پیرایی
[B][M1]هر دم به دگر طریقه و آیین
[M2]رخسارهٔ خوبشتن بیارایی
[B][M1]تا آن که بدین طریقه‌های نو
[M2]دل از کف شیخ و شاب بربایی
[B][M1]یک‌دم‌زنشست‌وخاست نشکیبی
[M2]وز فتنه گری دمی نیاسایی
[END]
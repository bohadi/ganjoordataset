[START][A]
[B][M1]رویت آیینه ای ز صنع خداست[M2]خط سبزت سواد مشک خطاست
[B][M1]سنبلت کابروی نسرین است[M2]بر گل تر ز مشک غالیه ساست
[B][M1]آنچه در آب خضر پنهان است[M2]ما بجستیم و در لبت پیداست
[B][M1]رخت آراسته است کار جهان[M2]راستی را رخت جهان آراست
[B][M1]قامتت را به سرو میگفتیم[M2]عقل باور کند حکایت راست
[B][M1]عشق بالا گرفت از آن بالا[M2]سرو را نیز میل آن بالاست
[B][M1]عشق از شمع می توان آموخت[M2]کش سر از دست رفت و پابرجاست
[B][M1]ما به جنت فرو نمی آییم[M2]سر کوی تو جنت الماواست
[B][M1]با تو آتش و گل ریاحین است[M2]گل شمشاد بی تو خار و گیاست
[B][M1]نرگس و یاسمین و لاله برست[M2]ساقی و مطرب و پیاله کجاست
[B][M1]نتوان بی می مغانه نشست[M2]خاصه اکنون که بوی گل برخاست
[B2]خیز تا چنگ در چغانه زنیمبا مغان باده ی مغانه زنیم
[B][M1]ما نه باغ و بهار میجویم[M2]ما رخ آن نگار میجوییم
[B][M1]ما به امید سرو قامت دوست[M2]طرف جویبار میجوییم
[B][M1]تا زچشمت مگر خبر یابیم[M2]نرگس پر خمار میجوییم
[B][M1]عکس رویتر لاله می تابد[M2]زان جهت لاله زار میجوییم
[B][M1]بی کنار تو در میان غمیم[M2]زان میان ما کنار می جوییم
[B][M1]سر عاشق به پای دار رسید[M2]عاشق پایدار میجوییم
[B][M1]آن چه خضر اندر آب حیوان یافت[M2]زان لب آبدار میجوییم
[B][M1]غرض ما از این چمن نه گل است[M2]کان رخ گلعذار می جوییم
[B][M1]ما ز هر صورتی که میبینیم[M2]نقش صورت نگار میجوییم
[B][M1]گر به مسجد رویم اگر به کنشت[M2]عکس دیدار یار می جوییم
[B][M1]ساقیا تلخ عیش و تنگدلیم[M2]باده ی خوشگوار می جوییم
[B2]خیز تا چنگ در چغانه زنیمبا مغان باده ی مغانه زنیم
[B][M1]باز بیگانه شد ز هستی خویش[M2]این دل عاشق بلا اندیش
[B][M1]عشق را بیشه ایست کاندر وی[M2]شیر از آهو کم است و گرگ از میش
[B][M1]از پس دیده می روی ای دل[M2]تا از این پس تو را چه آید پیش
[B][M1]چشم او دل ببرده می ترسم[M2]که از این فتنه های بیش از پیش
[B][M1]غمزه ی شوخ آن کمان ابرو[M2]همچو تیرم برآورد از کیش
[B][M1]یار با خال و ما چنین خالی[M2]دلبران منعمند و ما درویش
[B][M1]هیچ نوش لبت به ما نرسد[M2]غمزه بر دل چه می زنی چون نیش
[B][M1]بر دل ریش دیده خونبار است[M2]چند ریزد نمک مرا بر ریش
[B][M1]بی دف و چنگ و مطرب ای ساقی[M2]هیچ کاری نمی رود از پیش
[B2]خیز تا چنگ در چغانه زنیمبا مغان باده ی مغانه زنیم
[B][M1]رند و قلاش و مست و مدهوشیم[M2]مذهب عشق را نمی پوشیم
[B][M1]زرق و طامات در نمیگیرد[M2]دلق و سالوس تا یکی پوشیم
[B][M1]لعل ساقی و باده ی صافی[M2]آن ببوسیم و آن دگر نوشیم
[B][M1]زهد و تقوا و درس فتوا را[M2]درخرابات عشق بفروشیم
[B][M1]دست از حلقه ی جهان بکشیم[M2]پند استاد عشق بنیوشیم
[B][M1]هر که زین حلقه گوشه ای گیرد[M2]به غلامیش حلقه در گوشیم
[B][M1]کوشش ما به قدر همت ماست[M2]زان به امید وصل می کوشیم
[B][M1]کی رسد دل به یار آهو چشم[M2]زان که در عین خواب خرگوشیم
[B][M1]با تو چون غیر در نمیگنجد[M2]کرده خود را از آن فراموشیم
[B][M1]با خیال رخ تو هم خوابیم[M2]با غم عشق تو هم آغوشیم
[B][M1]ساقیا آتشیست در دل ما[M2]آب گلگون بده که می جوشیم
[B2]خیز تا چنگ در چغانه زنیمبا مغان باده ی مغانه زنیم
[B][M1]ادرر الکأس ایها الساقی[M2]زانکه از حد گذشت مشتاقی
[B][M1]راست کن ساز پرده ی عشاق[M2]پرده پرداز راه عشاقی
[B][M1]باقی باده ی شبانه بده[M2]برسانم به دولت باقی
[B][M1]چشمش از چشم زخم می ترسد[M2]فتعوذه ایها الراقی
[B][M1]طرف روی او نگه دارد[M2]صدغها و هو احسن الواقی
[B][M1]طال شوقی الی لقائکم[M2]یعلم الله کیف اشواقی
[B][M1]همچو گیسوی خویش خوشبویی[M2]همچو آبروی خویشتن طاقی
[B][M1]در ره مهر نیک بد عهدی[M2]در وفا سخت سست میثاقی
[B][M1]ساقیا روزگار رنگ آمیز[M2]نخرد از تو رنگ زراقی
[B2]خیز تا چنگ در چغانه زنیمبا مغان باده ی مغانه زنیم
[B][M1]ای ز شمع رخت جهان روشن[M2]جنت از کوی تو یکی گلشن
[B][M1]پرده بردار تا فرود آید[M2]آفتابت چو ذره از روزن
[B][M1]ما شکسته دل و پریشانیم[M2]تو سر زلف پرشکن مشکن
[B][M1]اهل پرهیز گو بپرهیزید[M2]کاتش عشق سوخت خرمن من
[B][M1]چهره ی زرد ما و باده ی سرخ[M2]سینه ی صاف ما و دردی دن
[B][M1]ساقیا می که روزگار ببیخت[M2]خاک پرویز را به پرویزن
[B][M1]چرخ زالیست دست بر دستان[M2]دهر پیریست پای بر شیون
[B][M1]کاس او کاسه ی سر کاووس[M2]بزم او حصن جسم رویین تن
[B][M1]خسته قهر زخم او سهراب[M2]بسته ی قعر چاه او بیژن
[B][M1]خون مخور زین جهان که او دارد[M2]خون افراسیاب در گردن
[B][M1]حیله ای چون نمیتوان انگیخت[M2]چاره ای چون نمیتوان کردن
[B2]خیز تا چنگ در چغانه زنیمبا مغان باده ی مغانه زنیم
[B][M1]ای رخت آفتاب منظر بام[M2]عارض روشن تو ماه تمام
[B][M1]روی تو دلگشای طلعت صبح[M2]جعد تو موی بند طره ی شام
[B][M1]تا گل و سرو در حجاب افتند[M2]چهره بنما و در جمن بخرام
[B][M1]بوی زلف خود از بنفشه شنو[M2]کش معنبر به بوی توست مشام
[B][M1]نکنم نسبت قد تو به سرو[M2]خود که دیده است سرو سیم اندام
[B][M1]خال و زلف تو دید مرغ دلم[M2]اندر آمد به سوی دانه به دام
[B][M1]شیخ ما را به توبه میخواند[M2]ما کدامیم و اهل توبه کدام
[B][M1]زاهدان گو حذر کنید که ما[M2]دامن آلوده ایم و درد آشام
[B][M1]چون صراحی فرو نمی آریم[M2]سر به چیزی مگر به باده و جام
[B][M1]مفتی درس عشق کجاست[M2]که بگوید که نیست باده حرام
[B][M1]زهد تشویش می دهد ما را[M2]ساقیا ما به رغم ابن حسام
[B2]خیز تا چنگ در چغانه زنیمبا مغان باده ی مغانه زنیم
[END]
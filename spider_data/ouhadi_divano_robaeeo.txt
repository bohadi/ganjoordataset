[START][A]
[B][M1]چون یاد کنم طبع طربناک ترا[M2]و آن صورت خوب و سیرت پاک ترا
[B][M1]خواهم که: گذر بر سر خاک تو کنم[M2]در ساعت و بر سر کنم آن خاک ترا
[A]
[B][M1]گر آدمیی دور شو از دمدمها[M2]ور گرگ نه‌ای مگر و گرد رمها
[B][M1]تا کی ز برای جستن آب رخی؟[M2]از گردن خود فرو نه این مظلمها
[A]
[B][M1]هستیم به امید تو چون دوش امشب[M2]برآمدنت بسته دل و هوش امشب
[B][M1]زان گونه که دوش در دلم بودی تو[M2]یارب! که ببینمت در آغوش امشب
[A]
[B][M1]ای میل دل من به جهان سوی لبت[M2]تنگ آمده دل ز تنگی خوی لبت
[B][M1]چون خال تو آخر دل ما چند خورد؟[M2]خون دل خویشتن ز پهلوی لبت
[A]
[B][M1]شمع از سر خود گذشت و آزاد بسوخت[M2]بر آتش غم خنده‌زنان شاد بسوخت
[B][M1]من بندهٔ شمعم، که ز بهر دل خلق[M2]ببرید ز شیرین و چو فرهاد بسوخت
[A]
[B][M1]گر راست روی محرم جان سازندت[M2]ور کژ بروی ز دل بیندازندت
[B][M1]در حلقهٔ عاشقان چو ابریشم چنگ[M2]تا راست نگردی تو بننوازندت
[A]
[B][M1]در کارگه غیب چو نقاش نخست[M2]جویندهٔ نقش خویشتن را می‌جست
[B][M1]بر لوح وجود نقشها بست و در آن[M2]چون روشن گشت نقش آن جزو بشست
[A]
[B][M1]این فرع که دیدی همه از اصلی خاست[M2]در ذات خود آن اصل نه افزود و نه کاست
[B][M1]زان روی دو چشم داد و یک بینی حق[M2]تا زان دو نظر کنی یکی بینی راست
[A]
[B][M1]دلدار مرا در غم و اندوه بکاست[M2]یک روز برم به مهر ننشست و نخاست
[B][M1]گفتنم: مگر این عیب ز دل سختی اوست؟[M2]چون میبینم جمله ز بدبختی ماست
[A]
[B][M1]قدش به درخت سرو می‌ماند راست[M2]زلفش به رسن، که پای بند دل ماست
[B][M1]دل میل گنه دارد از آن روز که دید[M2]کو را رسن از زلف و درخت از بالاست
[A]
[B][M1]با روی تو آفتاب صافی تیره است[M2]با لعل لبت شراب صافی تیره است
[B][M1]تاریکی آب صافی از سیل نبود[M2]در جنب رخ تو آب صافی تیره است
[A]
[B][M1]جانا، تو به حسن اگر نلافی پیداست[M2]کندر دهنت موی شکافی پیداست
[B][M1]ما را دل سخت تو در آیینهٔ نرم[M2]مانندهٔ سنگ از آب صافی پیداست
[A]
[B][M1]کی دست رسد بدان بلندی که تراست؟[M2]یا فکر به آبی چونی و چندی که تراست؟
[B][M1]خود راز من سبک بهایی چه بود؟[M2]در جنب چنان گران پسندی که تراست؟
[A]
[B][M1]جانا، سر زلف تو پراگنده چراست؟[M2]وان حقهٔ لعل خالی از خنده چراست؟
[B][M1]روی تو بکندند، نگوید پدرت[M2]در خانه، که: روی پسرم کنده چراست؟
[A]
[B][M1]یارب، تو بدین قوت سهلی که مراست[M2]وین کوتهی مدت مهلی که مراست
[B][M1]حسن عمل از من چه توقع داری؟[M2]با عیب قدیم و ظلم و جهلی که مراست
[A]
[B][M1]ای دوست، کنون که بوی گل حامی ماست[M2]زاهد بودن موجب بدنامی ماست
[B][M1]فصل گل و باغ تازه و صحرا خوش[M2]بی‌بادهٔ خام بودن از خامی ماست
[A]
[B][M1]خال تو به هر حال پسندیدهٔ ماست[M2]زلف تو چو حال دل غم دیدهٔ ماست
[B][M1]آن خال که بر چاه زنخدان داری[M2]تر می‌دارش که مردم دیدهٔ ماست
[A]
[B][M1]از لعل تو کام دل و جان نتوان خواست[M2]فاشش نتوان گفت و نهان نتوان خواست
[B][M1]پرسش کردی به یک زبانم شب دوش[M2]و آن عذر کنون به صد زبان نتوان خواست
[A]
[B][M1]در سینه ز دست دل جگر تابیهاست[M2]در دیده ز تاب سینه بیخوابیهاست
[B][M1]ای دیده، بریز خون این دل، که مرا[M2]دیریست که با او سر بی‌آبیهاست
[A]
[B][M1]غافل مشو، ای دل، که نیازم با تست[M2]پوشیده هزارگونه رازم با تست
[B][M1]حرمان شبی دراز و جایی خالی[M2]زانم که حکایت درازم با تست
[A]
[B][M1]خالی که به شیوه پای بست لب تست[M2]همچون دلم آشفته و مست لب تست
[B][M1]بسیار دلش خون مکن و روزی چند[M2]نیکو دارش، که زیر دست لب تست
[A]
[B][M1]اوحد، دیدی که هرچه دیدی هیچست؟[M2]وین هم که بگفتی و شنیدی هیچست؟
[B][M1]عمری به سر خویش دویدی هیچست[M2]وین هم که به کنجی بخزیدی هیچست؟
[A]
[B][M1]آتش تپش از جان به تابم بردست[M2]دود از دل خستهٔ خرابم بر دست
[B][M1]با این همه دود و آتش اندر دل و جان[M2]پیش تو چنانست که آبم بردست
[A]
[B][M1]ای بوده مرا ز جسم و جان هیچ به دست[M2]نابوده زبود این و آن هیچ به دست
[B][M1]از من طلب هیچ نمیباید کرد[M2]زیرا که ندارم به جهان هیچ به دست
[A]
[B][M1]زلفت، که چو حلقهٔ کمند افتادست[M2]از وی دل عالمی به بند افتادست
[B][M1]در پای تو افتاد و شکستش سر از آنک[M2]آشفته ز بالای بلند افتادست
[A]
[B][M1]حسنی که تو، ای نگار، داری بردست[M2]آن نقش چرا همی نگاری بردست؟
[B][M1]ساعد به سر آستین همی پوش، از آنک[M2]تو میگیری سیاه کاری بردست
[A]
[B][M1]ابر آن نکند که این جلب زن کردست[M2]ببر آن نکند که این جلب زن کردست
[B][M1]بنیاد مسلمانی ازو گشت خراب[M2]گبر آن نکند که این جلب زن کردست
[A]
[B][M1]شاهی ز غلام خویش یاد آوردست[M2]ما را به سلام خویش یاد آوردست
[B][M1]نشگفت که نام ما بلندی گیرد[M2]ما را چو به نام خویش یاد آوردست
[A]
[B][M1]کس لاف غم تو، ای پریوش، نزدست[M2]تا در دل او مهر تو آتش نزدست
[B][M1]از طرهٔ طیرهٔ تو مشک ختنی[M2]عمریست که هرگز نفسی خوش نزدست
[A]
[B][M1]رنگی ز رخ چو لاله زارم بفرست[M2]بویی ز دو زلف مشکبارم بفرست
[B][M1]چون دست نمی‌دهد که دستت بوسم[M2]دستارچه‌ای به یاد گارم بفرست
[A]
[B]
[M1]
زلف تو، اگر فزود، اگر کاست خوشست

[M2]
قد تو اگر نشست، اگر خاست خوشست


[B]
[M1]
پیوسته حدیث قامتت میگویم

[M2]
زیراکه مرا با سخن راست خوشست


[A]
[B][M1]بر سبزه نشست می‌پرستان چه خوشست![M2]بر گل نفس هزاردستان چه خوشست!
[B][M1]ای گشته به اسم هوشیاری مغرور[M2]تو کی دانی که عیش مستان چه خوشست؟
[A]
[B][M1]ما را تو چنین ز دل بر آری نیکست[M2]وانگه بدو زلف خود سپاری نیکست
[B][M1]زلفت که به فتنه سر بر آورد چنان[M2]او را تو چنین فرو گذاری نیکست
[A]
[B][M1]بر گوشهٔ چشم تو، که شوخ و شنگست[M2]آن خال تو دانی به کدامین رنگست؟
[B][M1]موریست که بر کنار بادام نشست[M2]پیداست که در لب تو شکر تنگست
[A]
[B][M1]دل بندهٔ بوی عنبر آمیز گلست[M2]جان چاکر عارض دلاویز گلست
[B][M1]بلبل که هزار خار کن بندهٔ اوست[M2]او نیز غلام خار سرتیز گلست
[A]
[B][M1]رویت، که به خوبی گل خندان منست[M2]آرامگهش دل چو زندان منست
[B][M1]نیکش بگزدیدند به دندان، گر چه[M2]گفتم که: همین نیک به دندان منست
[A]
[B][M1]جانا، دلم از فراق رویت خونست[M2]چشمم ز غمت چو چشمهٔ جیحونست
[B][M1]آن خال که بر رخت نهادست، دمی[M2]بر روی منش نه، که ببینم چونست؟
[A]
[B][M1]زلفت چو شب و چهره چو روزی نیکوست[M2]من روز و شبت ز بهر آن دارم دوست
[B][M1]آن کو ز رخت روز و ز زلفت شب ساخت[M2]پیوسته نگهدار شب و روز تو اوست
[A]
[B][M1]مقصود ز هر حدیث و هر زمزمه اوست[M2]سر جملهٔ هر غلغله و دمدمه اوست
[B][M1]گر بد بینی به وصل خود هم نرسی[M2]ور نیک نگه کنی به خود خود همه اوست
[A]
[B][M1]ای آنکه ترا قوت هر بیشی هست[M2]بنگر به دلم، که اندکش ریشی هست
[B][M1]درویشم و دست حاجتی داشته پیش[M2]گر زانکه ترا فراغ درویشی هست
[A]
[B][M1]با ما دمش ار به مهر یکتاست بهست[M2]سیب زنخش چو در کف ماست بهست
[B][M1]زین پس من و وصف قامت او، آری[M2]چون میگوییم هم سخن راست بهست
[A]
[B][M1]دلدار چو در سینه دل نرم نداشت[M2]آزرد مرا و هیچ آزرم نداشت
[B][M1]بی‌جرم ز من برید و در دشمن من[M2]پیوست به مهر و ذره‌ای شرم نداشت
[A]
[B][M1]ای طلعت نور گسترت به در بهشت[M2]بشکسته سرای حرمت قدر بهشت
[B][M1]امروز برین حوض طرب کن، که تراست[M2]فردا لب حوض کوثر و صدر بهشت
[A]
[B][M1]باد سحری چو غنچه را لب بشکافت[M2]نور رخ گل روی چو خورشید بتافت
[B][M1]از سایهٔ خرپشتهٔ میمون فلک[M2]در پشته نگه کن که چه سرسبزی یافت؟
[A]
[B][M1]دل در غم او بکاست، می‌باید گفت[M2]این واقعه از کجاست؟ می‌باید گفت
[B][M1]گفتی تو که: از که این قیامت دیدی؟[M2]از قامت او، چو راست می‌باید گفت
[A]
[B][M1]با یار ز نیک و بد نمی‌باید گفت[M2]هر شب بیتی دو صد نمی‌باید گفت
[B][M1]او عاشق و من عاشق و این مشکلتر[M2]کم قصهٔ او و خود نمی‌باید گفت
[A]
[B][M1]شد درد بر پای فلک فرسایت[M2]تا عرضه کند سختی خود بر رایت
[B][M1]دارد طمع آنکه بگیری دستش[M2]ورنه چه سگست او که بگیرد پایت؟
[A]
[B][M1]ای پیش تو ماه تا به ماهی همه هیچ[M2]وین خواجگی و میری و شاهی همه هیچ
[B][M1]آن دمدمه و غلغل و آوازه و بانگ[M2]با طنطنهٔ کوس الهی همه هیچ
[A]
[B][M1]بنمود بمن یار میان، یعنی هیچ[M2]در پاش فگندم دل و جان، یعنی هیچ
[B][M1]گویند که: در مدرسه تحصیلت چیست؟[M2]فکر دهن تنگ دهان، یعنی هیچ
[A]
[B][M1]دل بندهٔ بند سنبل پست تو باد![M2]جان شیفتهٔ دو نرگس مست تو باد!
[B][M1]زلف طرب و طرهٔ دستار مراد[M2]مانندهٔ دستارچه در دست تو باد!
[A]
[B][M1]صد را، رخت از هیچ الم زرد مباد![M2]بر روی تو از هیچ غمی گرد مباد!
[B][M1]دردیست بزرگ مرگ فرزند عزیز[M2]بر جان عزیزت دگر این درد مباد!
[A]
[B][M1]شمع از دل سوزنده خبر خواهد داد[M2]وین آتش اندرون به در خواهد داد
[B][M1]زین سان که زبان دراز کردست امشب[M2]می‌بینم سر به باد بر خواهد داد
[A]
[B][M1]گل را، که صبا، مرغ‌صفت بال گشاد[M2]گفتی که: منجم ورق فال گشاد
[B][M1]چون گربهٔ بید خوانش آراسته دید[M2]سر بر زد و بوی برد و چنگال گشاد
[A]
[B][M1]خورشید که خاک ازو چو زر میگردد[M2]از شوق رخ تو دربدر میگردد
[B][M1]یک جرعه می‌صاف تو در صافی ریخت[M2]شد مست و درین میان به سر می‌گردد
[A]
[B][M1]بر نطع تو اسب شیرکاری گردد[M2]فرزین تو پیل کارزاری گردد
[B][M1]شطرنج چه بود؟ چوبکی چند، ولی[M2]از لعل تو چون عود قماری گردد
[A]
[B][M1]شطرنج تو ما را به شط رنج سپرد[M2]لجلاج لجاج با تو نتواند برد
[B][M1]اسبی که تو از رقعه ربودی و فشرد[M2]از دست تو بیرون نکنندش بدو کرد
[A]
[B][M1]هر کس که ز کبر و عجب باری دارد[M2]از عالم معرفت کناری دارد
[B][M1]و آن کو به قبول خلق خرسند شود[M2]مشنو تو که: با خدای کاری دارد
[A]
[B][M1]دستارچه حسنی و جمالی دارد[M2]وز نقش و نگار خط و خالی دارد
[B][M1]با آن همه زر، اگر خیال تو پزد[M2]انصاف، که بیهوده خیالی دارد
[A]
[B][M1]آن مه، که ز شعر زلف ذیلی دارد[M2]همچون دل من شیفته خیلی دارد
[B][M1]گوید که: به کشتن تو دارم میلی[M2]المنة لله که میلی دارد!
[A]
[B][M1]ای ماه، غمت جامهٔ دل در خون برد[M2]نادیده ترا رخت دل ما چون برد؟
[B][M1]آن خال که بر گوشهٔ چشمست ترا[M2]خال لب خوبان به زنخ بیرون برد
[A]
[B][M1]گل گفت: مهل، که باد بویم ببرد[M2]چون خاک به هر برزن و کویم ببرد
[B][M1]با وصل من آن آب چو آتش مینوش[M2]زان پیش که آتش آبرویم ببرد
[A]
[B][M1]گل شرم چمن به هیچ رویی نبرد[M2]از لاله خجالت سر مویی نبرد
[B][M1]شب غنچه ازان نواله بر شاخ آویخت[M2]تا گربهٔ بید باز بویی نبرد
[A]
[B][M1]ما پرتو جوهر روانیم و خرد[M2]نی نی، که به ذات محض جانیم و خرد
[B][M1]چون مرگ آید فرشته گردیم و سروش[M2]چون جسم برفت روح مانیم و خرد
[A]
[B][M1]خالت که به شیوه کار ده گیسو کرد[M2]عیش از دل غمدیده من یکسو کرد
[B][M1]در زیر لبت سیاه کارانه نشست[M2]تا آن لب ساده دل ترا سوسو کرد
[A]
[B][M1]زلف تو، که صد سینه ز دل خالی کرد[M2]بر قامت همچون الفت دالی کرد
[B][M1]گفتم: کشمش ببند، متواری شد[M2]سر در کمرت نهاد و که مالی کرد
[A]
[B][M1]در باغ شدی، سر و سر افشانی کرد[M2]سنبل ز نسیم تو پریشانی کرد
[B][M1]گل روی ترا بدید، چون سجده نکرد[M2]مردم همه گفتند: به پیشانی کرد
[A]
[B][M1]بر ما ستم او چه گذرها که نکرد؟[M2]در دل غم عشقش چه اثرها که نکرد؟
[B][M1]با تیر غمش به هیچ سر سود نداشت[M2]ورنه دل مسکین چه سپرها که نکرد؟
[A]
[B][M1]خالی که رخ تو آشکارش پرورد[M2]لعل تو به نوش خوش گوارش پرورد
[B][M1]در خون لبت رفت و در آنست هنوز[M2]با آنکه لب تو در کنارش پرورد
[A]
[B][M1]گل بار دگر لاف صفا خواهد زد[M2]در عهد رخت دم از وفا خواهد زد
[B][M1]رویت سر برگ گل ندارد، لیکن[M2]زلف تو بنفشه را قفا خواهد زد
[A]
[B][M1]خال زنخت تیر گناه اندازد[M2]رخت دل عاشقان به راه اندازد
[B][M1]از غیرت خالی، که بر آن نرگس تست[M2]بیمست که خویش را به چاه اندازد
[A]
[B][M1]کی ماه به حسن چون تو والا باشد؟[M2]یا چون سخنت لل لالا باشد؟
[B][M1]گر زیر فلک به راستی چون بالات[M2]گویند که: هست؛ زیر بالا باشد
[A]
[B][M1]مشنو تو که: گل بی‌سر خاری باشد[M2]یا بادهٔ حسن بی‌خماری باشد
[B][M1]ناگاه برون کند سر از گنج رخت[M2]ریشی، که هرش موی چو ماری باشد
[A]
[B][M1]تا کی دلم از تو در بلایی باشد؟[M2]جانم ز غم تو در عنایی باشد؟
[B][M1]یک روز به زلف تو در آویزم زود[M2]آخر سر این رشته به جایی باشد
[A]
[B][M1]زلف تو ز بالای تو مهجور نشد[M2]جز در پی قامت تو، ای حور، نشد
[B][M1]با این همه آرزو که در سر دارد[M2]بنگر که ز آستان تو دور نشد
[A]
[B][M1]لب نیست که از مراغه پر خنده نشد[M2]آب قرقش دید و به جان بنده نشد
[B][M1]از مردهٔ گور او عجب می‌دارم[M2]کز شهر برون رفت، چرا زنده نشد؟
[A]
[B][M1]صافی چو ترا دید روان می‌نالد[M2]برسینه ز غم سنگ زنان می‌نالد
[B][M1]گفتی تو که: نالیدن صافی از چیست؟[M2]جانش به لب آمدست از آن می‌نالد
[A]
[B][M1]لعلت که پر از گوهر ناسفت آمد[M2]چون طاق دو ابروی تو بی‌جفت آمد
[B][M1]من عشق ترا نهفته بودم در دل[M2]چون کار به جان رسید در گفت آمد
[A]
[B][M1]از نوش جهان نصیب من نیش آمد[M2]تیر اجلم بر جگر ریش آمد
[B][M1]کوته سفری گزیده بودم، لیکن[M2]ز آنجا سفری دراز در پیش آمد
[A]
[B][M1]مه روی ترا ز مهر مه میداند[M2]کز نور تو شب رهی بده میداند
[B][M1]سیب ذقنت متاز، گو: اسب جمال[M2]کان بازی را رخ تو به میداند
[A]
[B][M1]صدرا، دل دشمن تو در درد بماند[M2]بدخواه تو با رنگ رخ زرد بماند
[B][M1]خصم تو ندیدیم که ماند بسیار[M2]هرگز مگر این خصم که در نرد بماند
[A]
[B][M1]دلها همه از شرح جمالت مستند[M2]نادیده ترا به مهر پیمان بستند
[B][M1]گر بگشایی دو زلف جانها بردند[M2]ور بنمایی دو رخ ز غمها رستند
[A]
[B][M1]اقبال تمام پاک دینان دارند[M2]آنان طلبند، لیک اینان دارند
[B][M1]خرسندی و عافیت نهانی گنجیست[M2]وین گنج نهان گوشه نشینان دارند
[A]
[B][M1]از مشک سیه سه خال کت بر سمنند[M2]نزدیک به چشم تو و دور از دهنند
[B][M1]از گوشهٔ چشم ار نظریشان نکنی[M2]بر خال زنخها چه زنخها که زنند؟
[A]
[B][M1]گندم گونی که همچو کاهم بربود[M2]نه مهر ز من خورد و نه خود مهر نمود
[B][M1]از غصهٔ ما به ارزنی باک نداشت[M2]یک جو نظری به جانب ماش نبود
[A]
[B][M1]یارب! نه دلم بستهٔ غمهای تو بود؟[M2]چشمم شب و روز غرق نمهای توبود؟
[B][M1]بر جرم و خطای من چه میگیری خشم؟[M2]چون جمله به امید کرمهای تو بود
[A]
[B][M1]هر چیز که در دو کون جز روی تو بود[M2]عکس تو و یا رنگ تو، یا بوی تو بود
[B][M1]لاف پر پیران جهان گردیده[M2]بازیچهٔ طفلان سر کوی تو بود
[A]
[B][M1]گل کاب صفا بر رخ مهوش زده بود[M2]دیدم که درو زمانه آتش زده بود
[B][M1]گفتم که: درو چرا زدی آتش؟ گفت:[M2]یک روز بر ما نفسی خوش زده بود
[A]
[B][M1]شد در پی اوباش چو ننگیش نبود[M2]در خوی و سرشت ساز و سنگیش نبود
[B][M1]ایشان چو شدند سیر و ترکش کردند[M2]آمد بر من ولیک رنگیش نبود
[A]
[B][M1]افسوس! که در عمر درازیم نبود[M2]خطی ز زمانهٔ مجازیم نبود
[B][M1]بنشاند مرا فلک به بازی در خاک[M2]هر چند که وقت خاک بازیم نبود
[A]
[B][M1]از دست تو راضیم به آزردن خود[M2]در عشق تو قانعم به خون خوردن خود
[B][M1]گویی که: ببینم آن دو دست به نگار[M2]مانند دو عنبرینه در گردن خود
[A]
[B][M1]آن خود که بود که در تو واله نشود؟[M2]از رنج که پرسی تو؟ که او به نشود؟
[B][M1]عاشق شدی، از شهر برونم کردی[M2]ترسیدی از اغیار که در ده نشود
[A]
[B][M1]جان از سر زلف دلپذیریت نرهد[M2]عقل ار خطر خط خطیرت نرهد
[B][M1]دل گر به مثل زهرهٔ شیران دارد[M2]از نرگس مست شیر گیرت نرهد
[A]
[B][M1]چون خیل غم تو در دل ریش آید[M2]بر سینه ز درد و غصه صد نیش آید
[B][M1]خونریز غمت چو مرد میدان طلبد[M2]جز دیده کسی نیست که: تر پیش آید
[A]
[B][M1]دستارچه را دست تو در می‌باید[M2]از چشم من و لب تو تر می‌باید
[B][M1]نتوان که چو دستارچه دستت بوسم[M2]زیراکه به دستارچه زر می‌باید
[A]
[B][M1]زر در قدمت ریزم و حیفم ناید[M2]تر در قدمت ریزم و حیفم ناید
[B][M1]گر دل طلبی، خون کنم و از ره چشم[M2]سر در قدمت ریزم و حیفم ناید
[A]
[B][M1]یارب، جبروت پادشاهیت که دید؟[M2]کنه کرم نامتناهیت که دید؟
[B][M1]هر چند که واصلان به بیداری و خواب[M2]گفتند که: دیدیم، کماهیت که دید؟
[A]
[B][M1]یاران، خرد خوار و خجل نیست پدید[M2]آن رسم شناس آب و گل نیست پدید
[B][M1]در دایرهٔ عشق برون یک نقطه[M2]می‌بینم و در عالم دل نیست پدید
[A]
[B][M1]ای ماه، ز پیوستن من عار مدار[M2]پیوسته مرا به هجر بیدار مدار
[B][M1]بر من، که فدای تو کنم جان عزیز[M2]خواری مپسند و این سخن خوار مدار
[A]
[B][M1]دشمن گرو وصل ز من برد آخر[M2]او گشت بزرگ و من شدم خرد آخر
[B][M1]آورد به جان لب ترا از بوسه[M2]دندان به رخت تیز فرو برد آخر
[A]
[B][M1]ماهی، که بسوخت زهره چنگش بر سر[M2]بگریست فلک با دل تنگش بر سر
[B][M1]مویی که ز دست شانه در هم رفتی[M2]گردون به غلط نهاد سنگش بر سر
[A]
[B][M1]دست به نگار تو مرا کشت دگر[M2]آه! ار نشود وصل توام پشت دگر
[B][M1]نقشی عجبست بر دو دستت تا خود[M2]حرف که گرفته‌ای در انگشت دگر؟
[A]
[B][M1]آن زلف چو نافهٔ تتاری بنگر[M2]و آن خط چو سبزهٔ بهاری بنگر
[B][M1]بر گرد دهان همچو انگشتریش[M2]زنگی بچه را سواد کاری بنگر
[A]
[B][M1]ای کرده مهندسانت از ساز سپهر[M2]از برج و ستاره گشته انباز سپهر
[B][M1]شکل تو فگنده از فلک تشت قمر[M2]نقش تو نهاده بر طبق راز سپهر
[A]
[B][M1]چون دوستی روی تو ورزم به نیاز[M2]مگذار به دست دشمن دونم باز
[B][M1]گر سوختنیست جان من هم تو بسوز[M2]ور ساختنیست کار من هم تو بساز
[A]
[B][M1]کردند دگر نگاربندان از ناز[M2]در دست تو دستوانه از مشک طراز
[B][M1]تا کیست که خواهیش به دستان کشتن؟[M2]یا چیست که بر دست همی گیری باز؟
[A]
[B][M1]گر جور کنی نیاورم دل ز تو باز[M2]ور ناز کنی به جان پذیرم ز تو ناز
[B][M1]چون بنده نپیچد ز خداوندان سر[M2]وانگاه خداوند چنان بنده نواز
[A]
[B][M1]بس شب که به روز بردم، ای شمع طراز[M2]باشد که شبی روز کنم با تو به راز
[B][M1]شد بی‌شب زلف و روز رخسار تو باز[M2]روزم چو شب زلف تو تاریک و دراز
[A]
[B][M1]رفتم بر آن شمع چگل مست امروز[M2]گفتم که: مرا با تو سری هست امروز
[B][M1]گفتم که: ز غصه کی رهد؟ دل گفتا:[M2]حالی دلت از غصهٔ ما رست امروز
[A]
[B][M1]ای داده به بازی دل من، جان را نیز[M2]عهدم ز جفا شکسته، پیمان را نیز
[B][M1]خواهم به تو خط بندگی دادن، لیک[M2]ترسم به زنخ برآوری آن را نیز
[A]
[B][M1]در عالم کج نهاد پر پیچ و خمش[M2]یک چیز طلب می‌کنم از بیش و کمش
[B][M1]یا معشوقی که وصل او باشد خاص[M2]یا ممدوحی که عام باشد کرمش
[A]
[B][M1]زلفی، که به ناز و درد سر داشته‌ایش[M2]بر دوش کشیده‌ای و برداشته‌ایش
[B][M1]در پای تو گر سر بنهد باکی نیست[M2]کز خاک هزار بار برداشته‌ایش
[A]
[B][M1]تن خاک تو گشت، رحمتی بر خواریش[M2]دل جای تو شد به غم چرا می‌داریش؟
[B][M1]دلبستگییی که با میانت دارم[M2]تا چون کمرت میان تهی نشماریش
[A]
[B][M1]چشم ار چه به خون شد ز غم هجر تو غرق[M2]زین پس همه پیش تو به چشم آیم و فرق
[B][M1]دل نامهٔ شوق تو سپردست به باد[M2]من در پی نامه می‌شتابم چون برق
[A]
[B][M1]خالی داری بر لب چون قند، از مشک[M2]خطی داری بر رخ دلبند، از مشک
[B][M1]بر ساعد خود نگار بستی یا خود[M2]بر ماهی سیمین زرهی چند از مشک؟
[A]
[B][M1]اطراف چمن ز مشک بوییست به برگ[M2]گلزار زمانه را نکوییست به برگ
[B][M1]گل را ز دو رویه کار با برگ و نواست[M2]آری همه کاری ز دو روییست به برگ
[A]
[B][M1]ای بدر فلک گرفته از رای تو رنگ[M2]لالای ترا ز بدر و از لل ننگ
[B][M1]کار تو عطای بدره باشد شب بزم[M2]شغل تو غزای بدر باشد گه جنگ
[A]
[B][M1]کرد از دل صافی برت این آب درنگ[M2]تا دست تو بوسد چو بدو یازی چنگ
[B][M1]اکنون که نشان کژروی دیدی ازو[M2]بگذاشته‌ای که می‌زند بر سر سنگ
[A]
[B][M1]من خاک درم، تو آفتابی، ای دل[M2]نشگفت که بر سرم بتابی، ای دل
[B][M1]من گم شدم از خود که ترا یافته‌ام[M2]دریاب، که مثل من نیایی، ای دل
[A]
[B][M1]دیگر ز شراب شوق مستی، ای دل[M2]و آن توبه که داشتی شکستی، ای دل
[B][M1]از بادهٔ نیستی خراب افتادی[M2]تا باد چنین باد که هستی، ای دل
[A]
[B][M1]کم کن ز غمش فغان و مستی، ای دل[M2]وین بار بیفگن که شکستی، ای دل
[B][M1]آخر نه خدای تست؟ چندین او را[M2]نادیده چرا همی پرستی؟ ای دل
[A]
[B][M1]ای کرده به خون دشمنان خارالعل[M2]در گوش سپر کرده فرمان تو نعل
[B][M1]بر کوه و کمر برده به هنگام شکار[M2]تیر تو توان از نمر و جان ازو عل
[A]
[B][M1]ای ذکر تو بر زبان ساهی مشکل[M2]درک تو ز فهم متناهی مشکل
[B][M1]دانیم که ماهی تو به خوبی، لیکن[M2]آن ماه که دیدنش کماهی مشکل
[A]
[B][M1]امروز که گشت باغ رنگین از گل[M2]شد خاک چمن چو نافهٔ چین از گل
[B][M1]بشکفت به صحرا گل مشکین، نه شگفت[M2]گر ناله کند بلبل مسکین از گل
[A]
[B][M1]ای چشم تو کرده بر دلم مدغم غم[M2]لعل تو جراحت دل و مرهم هم
[B][M1]صد پی بلب آمد از دلم خون، لیکن[M2]از بیم رخ تو بر نیارد دم دم
[A]
[B][M1]بر گل چو نسیم سحری سود قدم[M2]پوشیده نقاب غنچه بربود بدم
[B][M1]بر شاخ چو بو برد که گل برگی خاست[M2]دی گربهٔ بید پنجه بگشود ز هم
[A]
[B][M1]از ژاله چو لاله راست لل در کام[M2]برخیز و به سوی گل و گلزار خرام
[B][M1]تا در ورق جوی ببینی مسطور[M2]صد بار که: می‌نیست درین فصل حرام
[A]
[B][M1]نی بی‌تو مرا قرار باشد یک دم[M2]نی سوی منت گذار باشد یک دم
[B][M1]هر گه که بخواندمت به کاری باشی[M2]پیداست که خود چه کار باشد یک دم؟
[A]
[B][M1]روزی شکن از زلف چو دالت ببرم[M2]جانی بکنم، ز دل ملامت ببرم
[B][M1]گر بر رخ من نهی به بازی رخ خویش[M2]از بوسه به یک پیاده خالت ببرم
[A]
[B][M1]دی باد صبا ز خاک بر داشت سرم[M2]آن نامه بیاورد و بر افراشت سرم
[B][M1]گفتم که: ببوسم و نهم بر سینه[M2]خود دیده رها نکرد و نگذاشت سرم
[A]
[B][M1]گفتا که: به شیوه آبرویت ریزم[M2]وز باد ستیزه رنگ و بویت ریزم
[B][M1]اندر تو زنم آتش سودا روزی[M2]تا خاک شوی، شبی به کویت ریزم
[A]
[B][M1]خواهم که لب باده پرستت بوسم[M2]و آن عارض خوب و چشم مستت بوسم
[B][M1]صد نقش چو دستارچه بر آب زدم[M2]باشد که چو دستارچه دستت بوسم
[A]
[B][M1]گفتم که: مکش مرا به غم، گفت: به چشم[M2]زین بیش مکن جور و ستم، گفت: به چشم
[B][M1]گفتم که: مگوی راز من با چشمت[M2]کو کرد مرا چنین دژم، گفت: به چشم
[A]
[B][M1]هر شب ز غمت به خون بگرید چشمم[M2]ز اندازه و حد فزون بگرید چشمم
[B][M1]در چشم منی همیشه ثابت، لیکن[M2]ترسم بروی تو، چون بگرید چشمم
[A]
[B][M1]هر لحظه به آیین وفا رای کنم[M2]خواهم که سر اندر کف آن پای کنم
[B][M1]آن خال که بر گوشهٔ چشمست ترا[M2]نوریست که بر مردمکش جای کنم
[A]
[B][M1]پیمانه بده، که مرد پیمانه منم[M2]در دام زمانه مرغ این دانه منم
[B][M1]زان باده که عقل میبرد جامی ده[M2]گو: خلق بدانند که: دیوانه منم
[A]
[B][M1]تا کی ستم سپهر جافی بینم؟[M2]وین دور مخالف منافی بینم؟
[B][M1]برخیز و روان در لب صافی بنگر[M2]تا سرو روان در لب صافی بینم
[A]
[B][M1]تا کی ز میان؟ کناره سویی گیریم[M2]برخیز که راه جست و جویی گیریم
[B][M1]در سایهٔ زهد سرد بودن تا چند؟[M2]وقتست که آفتاب رویی گیریم
[A]
[B][M1]ما پرتو عکس نور مشکات توییم[M2]پروانهٔ شمع صفت و ذات توییم
[B][M1]هستیم ولی بی‌رخ چون خورشیدت[M2]پیدانشویم، از آنکه ذرات توییم
[A]
[B][M1]روی تو ز حسن لافها زد به جهان[M2]لعل تو ز لطف طعنها زد در جان
[B][M1]زلف تو چو افتادگیی عادت کرد[M2]بنگر که چگونه بر سر آمد ز میان؟
[A]
[B][M1]ای قاعدهٔ تو مشک در مو بستن[M2]پای دل ما به بند گیسو بستن
[B][M1]زر خواست و چو زر ندیدن گرهی[M2]در هم شدن و گره در ابرو بستن
[A]
[B][M1]پیش تو نشست و خاست نتوان کردن[M2]وز لعل تو باز خواست نتوان کردن
[B][M1]چشمت که درو میل نگنجد، بر اوست[M2]خالی که به میل راست نتوان کردن
[A]
[B][M1]ای روی تو انگشت نمایی از حسن[M2]بالای چو سرو تو بلایی از حسن
[B][M1]زیبنده تر از قد تو گیتی نبرید[M2]بر قد بلند تو قبایی از حسن
[A]
[B][M1]ساقی، بده آن باده، زبانم بشکن[M2]وز باده خمار سر و جانم بشکن
[B][M1]پیشانی توبه را شکستم ز لبت[M2]گر توبه کنم دگر دهانم بشکن
[A]
[B][M1]نی از تو گذر به هیچ حالی ممکن[M2]نی از تو به عمرها وصالی ممکن
[B][M1]دیدار تو ممکنست و وصل تو محال[M2]انصاف که اینست محالی ممکن
[A]
[B][M1]هر دم لحد تنگ بگرید بر من[M2]وین خاک به صد رنگ بگرید بر من
[B][M1]بر سنگ نویسید به زاری حالم[M2]تا بشنود و سنگ بگرید بر من
[A]
[B][M1]ای مهر تو از جهان پذیرفتهٔ من[M2]مشتاق تو این دیدهٔ ناخفتهٔ من
[B][M1]هر چند جهان ز گفتهٔ من پر شد[M2]اکنون به کمال میرسد گفتهٔ من
[A]
[B][M1]روی من و خاک سر کویت پس ازین[M2]حلق من و حلقهای مویت پس ازین
[B][M1]در گوش لب تو یک سخن خواهم گفت[M2]گر بشنود ار نه من و رویت پس ازین
[A]
[B][M1]ای شیخ، گران جان چو تنندی منشین[M2]زین آب روان بگیر پندی، منشین
[B][M1]چون مست شدی از می صافی به قرق[M2]بر جان حریفان چو سهندی منشین
[A]
[B][M1]ای خرمن ماه خوشه‌چین رخ تو[M2]خوبی همه در زیر نگین رخ تو
[B][M1]خورشید، که پای بر سر چرخ نهاد[M2]بوسید هزار پی زمین رخ تو
[A]
[B][M1]دل کیست؟ که او طلب کند یاری تو[M2]یا تن ندهد به محنت و خواری تو؟
[B][M1]پرسیده‌ای احوال دلم دوش وزان[M2]جان می‌آید به عذر دلداری تو
[A]
[B][M1]ما را به سرای وصل خویش آری تو[M2]بر ما ز لب لعل شکر باری تو
[B][M1]پس پرده ز روی خویش برداری تو[M2]عاشق نشویم، پس چه پنداری تو؟
[A]
[B][M1]ای گشتهٔ تن من چو خیالی بی‌تو[M2]هجر تو مرا کرده به حالی بی‌تو
[B][M1]ای ماه دو هفته، رفتی و هست مرا[M2]روزی چو شبی، شبی چو سالی بی‌تو
[A]
[B][M1]یک روز دیار یار بگذارم و رو[M2]زین منزل غصه رخت بردارم و رو
[B][M1]این مایه خیال او، که در چشم منست[M2]با اشک ز دیدگان فرو بارم و رو
[A]
[B][M1]خالی،که لبت همی بباراید ازو[M2]خالیست سیه که شمک میزاید ازو
[B][M1]صد تنگ شکر خورد ز پهلوی رخت[M2]ترسم که دهان تو به تنگ آید ازو
[A]
[B][M1]گفتم: دلت ار با من شیداست بگو[M2]گفت: آنچه دلت ز وصل من خواست بگو
[B][M1]گفتم که: دل اندر کمرت خواهم بست[M2]گفتا که: چه دیده‌ای درو؟ راست بگو
[A]
[B][M1]در زیر دو ابروی کژت پیوسته[M2]با چشم تو آن سه خال در یک رسته
[B][M1]آن خال که بر گوشهٔ چشمست ترا[M2]نقش سه بنفشه و دو نرگس بسته
[A]
[B][M1]ای راه خلل ز چار قسمت بسته[M2]داننده ز روح نقش جسمت بسته
[B][M1]صندوق طلسم را همی مانی تو[M2]صد گنج گشاده در طلسمت بسته
[A]
[B][M1]ای تن، دل خود به روی چون ماهش ده[M2]جانی داری، به لعل دلخواهش ده
[B][M1]خون جگرم برون شود، می‌خواهی[M2]ای دیده، تو مردمی کن و راهش ده
[A]
[B][M1]ای چرخ ز مهر زیر میغت برده[M2]گیتی به ستم اجل، به تیغت برده
[B][M1]پرورده به صد ناز جهانت اول[M2]و آخر ز جهان به صد دریغت برده
[A]
[B][M1]ای خط تو گرد لاله وشم آورده[M2]سیب زنخت آب ز یشم آورده
[B][M1]لعل تو ز من خون جگر کرده طلب[M2]دل رفته روان بر سر و چشم آورده
[A]
[B][M1]داریم ز قدت گلها راست همه[M2]دل ماندگیی چند که برجاست همه
[B][M1]آن نیز که امروز ز ما کردی یاد[M2]تاثیر دعای سحر ماست همه
[A]
[B][M1]یک شهر بجست و جوی آن دوست همه[M2]بگذشته ز مغز و در پی پوست همه
[B][M1]گر زانکه طریق طلبش دانستی[M2]از خود طلبش داری و خود اوست همه
[A]
[B][M1]چون دوست نماند دل و جانیم همه[M2]چون تن برود روح و روانیم همه
[B][M1]گر هیچ ندانیم برآییم به هیچ[M2]عین همه‌ایم، اگر بداینم همه
[A]
[B][M1]ای لاف زنان را همه بویی ز تو نه[M2]حاصل به جز از گفتی و گویی ز تو نه
[B][M1]در هر مویی نشانه‌ای هست از تو[M2]آنگاه نشان به هیچ رویی ز تو نه
[A]
[B][M1]آب ار چه به هر گوشه کند جنبش و رای[M2]بر صحن سرایت به سر آمد، نه به پای
[B][M1]چندان که به گرد خویش بر میگردد[M2]از بزم تو خوب تر نمی‌بیند جای
[A]
[B][M1]بر برگ گل آن سه خال کانداخته‌ای[M2]هندو بچگانند و تو نشناخته‌ای
[B][M1]دیدی که به بوی مردمی آمده‌اند[M2]بر گوشهٔ چشم جایشان ساخته‌ای
[A]
[B][M1]آن درد، که با پای تو کرد آن چستی[M2]در کشتن خصمت ننماید سستی
[B][M1]با پای تو این جا سر و پایی گردید[M2]تا با سر دشمن تو گیرد کستی
[A]
[B][M1]در عشق تو از سر بنهادم هستی[M2]زین پس من و شوریدگی و سرمستی
[B][M1]با روی تو حالی و حدیثی که مراست[M2]در نامه نبشتم که زبانم بستی
[A]
[B][M1]تا با خودی، ای خواجه، خدا چون گردی؟[M2]بیگانه سرشتی آشنا چون گردی؟
[B][M1]جز سایهٔ خویشتن نمی‌بینی تو[M2]ای سایه، ز خورشید جدا چون گردی؟
[A]
[B][M1]اقبال سعادت به ازینت بودی[M2]گر لذت علم و درد دینت بودی
[B][M1]گردون بستی به گوش داریت کمر[M2]گر گوش به هر گوشه نشینت بودی
[A]
[B][M1]یارا، گر از آن شربت شافی داری[M2]یاری دو سه هوشمند کافی داری
[B][M1]مادر قرقیم بر لب آب روان[M2]برخیز و بیا گر دل صافی داری
[A]
[B][M1]آن زلف،که دارد از تو برخورداری[M2]مانندهٔ میغست که بر خورداری
[B][M1]کی برخورم از قامت چون سرو تو من[M2]کز هر طرفی هزار برخورداری
[A]
[B][M1]گه وسمه بر ابروی سیاه اندازی[M2]گه زلف بر آن روی چو ماه اندازی
[B][M1]اینها همه از چه؟ تا به بازی دل من[M2]خوش بر زنخ آوری، به چاه اندازی
[A]
[B][M1]ترسم رسد از من به تو آهی روزی[M2]زیرا که نمیکنی نگاهی روزی
[B][M1]گر می‌ندهی دو بوسه هر روز، ای ماه[M2]آخر کم از آن که هر به ماهی روزی
[A]
[B][M1]تا کی به غم، ای دل، خوی حسرت ریزی؟[M2]زو جان نبری گر ز غمش نگریزی
[B][M1]خصمان تو بی‌مرند،در معرضشان[M2]آخر به مراغه‌ای چه گرد انگیزی؟
[A]
[B][M1]ای خاک تو آب سبزه زار صافی[M2]تابوت تو سرو جویبار صافی
[B][M1]تا عمر مراغه بود هرگز ننشاند[M2]مانند تو سرو در کنار صافی
[A]
[B][M1]بد خلق مباش، کز خوش و امانی[M2]پیکار مکن کار، که بر جا مانی
[B][M1]زنهار! مهل، کز تو بماند دل کس[M2]دلها چو بماند ز تو،تنها مانی
[A]
[B][M1]تا چند گریزم و به نازم خوانی؟[M2]من فاش گریزم و به رازم خوانی
[B][M1]بس دست خجالت چو مگس بر سر خود[M2]خواهم زدن آن روز که بازم خوانی
[A]
[B][M1]صد سال سر خویشتن ار حلق کنی[M2]وندر تن خویش خرقهٔ دلق کنی
[B][M1]صد بار ز حق دور کنندت به قفا[M2]گر یک سر موی روی در خلق کنی
[A]
[B][M1]گر مرد رهی، تو چند بیراه روی؟[M2]اندر پی این منصب و این جاه روی؟
[B][M1]تا کی ز برای زر و سیم دنیا[M2]بر اسب نشینی، به در شاه روی؟
[A]
[B][M1]روزی به سرای وصل راهم ندهی[M2]یک بوسه از آن روی چو ماهم ندهی
[B][M1]گفتی که: نخواستی ز من هرگز هیچ[M2]گر زانکه منت هیچ بخواهم ندهی
[A]
[B][M1]در صورت آدم ار فرشتست تویی[M2]ور آدمی از روح سرشتست تویی
[B][M1]گر می‌نبشتست درین دور کسی[M2]آن وحی خط و آنکه نبشتست تویی
[A]
[B][M1]دم با تو زنم، که یار دیرینه تویی[M2]کم با تو زنم، که یار دیرینه تویی
[B][M1]در عیش قدیم، ار قدمی خواهم زد[M2]هم با تو زنم، که یار دیرینه تویی
[A]
[B][M1]گفتم که: لبت، گفت: شکر می‌گویی[M2]گفتم که: رخت، گفت: قمر می‌گویی
[B][M1]گفتم که: شنیدم که دهانی داری[M2]گفتا که: ز دیده گو، اگر می‌گویی
[END]
[START][A]
[B][M1]در خرابات مجانین کن گذر
[M2]تا ببینی رسم و آئین دگر
[B][M1]عادت اینجا ترک رسم و عادت است
[M2]رسم، اینجا ترک جان و ترک سر
[B][M1]کوی عشق است این و در وی صد بلا
[M2]راه عشق است این و در وی صد خطر
[B][M1]حضرت عشق است اینجا باش باش
[M2]سر مده اینجا عنان آهسته‌تر
[B][M1]آسمان اینجا ببوسد آستان
[M2]جبرئیل اینجٰا بریزد بال و پر
[B][M1]زهرهٔ شیران شود اینجا به آب
[M2]پا منه اینجا نداری تاب اگر
[B][M1]جان دهند اینجٰا برای درد دل
[M2]سر نهند اینجا برای دردسر
[B][M1]الامان اینجا کنند از الامان
[M2]الحذر اینجا کنند از الحذر
[B][M1]عقل ازین سودا نهاده سر به کوه
[M2]کوه از این غوغا شده زیر و زبر
[B][M1]کوشش و خواهش در اینجا لنگ و کور
[M2]بینش و دانش در آنجا کور و کر
[B][M1]سر نمی‌دارد خبر اینجا ز پا
[M2]پا نمیدارد خبر اینجٰا ز سر
[B][M1]کس نزد اینجٰا دم از چون و چرا
[M2]کس نگفت اینجا حدیث خیر و شر
[B][M1]هیچکار اینجا نیٰامد مال و جاه
[M2]هیچ بار اینجٰا ندارد زور و زر
[B][M1]جان نبرده هر کس اینجا برده جان
[M2]سر نبرده هر کس اینجا برده سر
[B][M1]دیده بر دوز از خود و او را ببین
[M2]خود مبین اندر میٰان او را نگر
[B][M1]خود بسوز و هر چه میخواهی بساز
[M2]خود بباز و هر چه میخواهی ببر
[B][M1]در کلاه فقر میباید سه ترک
[M2]ترک دین و ترک دنیا ترک سر
[B][M1]کس ز کس اینجا نمیدارد نشان
[M2]کس ز کس اینجا نمی‌پرسد خبر
[B][M1]بوالعجب طوریست طور عاشقان
[M2]جمله با هم دوست‌تر از یکدگر
[B][M1]در فراق یکدگر اشکند و آه
[M2]در مذاق یکدگر شیر و شکر
[B][M1]جز فتوت نیست اینجا میزبان
[M2]جز محبت نیست اینجا ما حضر
[B][M1]گه جگر بر خوانشان از خون دل
[M2]در ربوده همچو گرگ از یکدگر
[B][M1]در هلاک افتاده از بهر هلاک
[M2]کرده خون خود بیگدیگر هدر
[B][M1]جای در زندان و دایم در سرور
[M2]پای در دامان و دایم در سفر
[B][M1]جنت و طوبی از ایشان سرفراز
[M2]دنیی و عقبی از ایشان مفتخر
[B][M1]نشنود در بزم سرمستان کسی
[M2]جز حدیث عاشقی چیز دگر
[B][M1]شور شوقم در خروش آورده است
[M2]می‌کند طبعم عزلخوانی دگر
[B][M1]ای بسی نازک‌تر از گلبرگ تر
[M2]در نگاهت عٰالمی زیر و زبر
[B][M1]ای به قد سرو و به رخ خورشید و ماه
[M2]وی به دل از سنگ سندان سخت‌تر
[B][M1]واله گفتار تو پیر و جوان
[M2]مست از دیدار تو دیوار و در
[B][M1]سر خوش و شیرین شمایل شوخ و شنگ
[M2]سرکش و زیبا و رعنا، شاخ زر
[B][M1]سرو بالا، چشم شهلا، دلربا
[M2]کج کله، کاکل پریشان، عشوه‌گر
[B][M1]تلخ گو و ترش ابرو تند خو
[M2]سخت بازو، سنگدل، بیدادگر
[B][M1]در دل او جای کردم عاقبت
[M2]مهربانی میکند در سنگ اثر
[A]
[B][M1]دگر چه شد که دلم بر کشید ناله زار
[M2]دگر چه رفت که سر نیست در غم دستار
[B][M1]صبا چه گفت به بلبل زبیوفائی گل
[M2]که همچو اخگر آتش فشان شد از منقار
[B][M1]مگر که یار شکسته است ساغر پیمان
[M2]مگر که دوست گذشتست از سر اقرار
[B][M1]فغان ز دست شکنهای طُرهٔ مشکین
[M2]امان ز دست ستمهای نرگس بیمار
[B][M1]بعهد آن یک بی نصیبم آزارام
[M2]به دور این یک، بی‌نیازم از گفتار
[B][M1]ببین ببین که چسان میبرند دل زمیان
[M2]ببین ببین که چسان میکشند خود بکنار
[B][M1]کنار داد ز خویشم به چین پیشانی
[M2]چو موج بحر که خاشاک افکند به کنار
[B][M1]بغیر یار نداریم در نظر با آنک
[M2]بعمر خود نگشودیم دیده بر دیدار
[B][M1]به بزم وصل به دیدار می نپردازم
[M2]بیا ببین که چه گرم است شوق را بازار
[B][M1]رفیق بهر خدا دل ازو مگو بر گیر
[M2]تو چشم من بکن و چشم ازو مگو بردار
[B][M1]هزار بار بگفتم تو را که ای بیشرم
[M2]هزار بار بگفتم تو را که ای بی‌عار
[B][M1]تو از کجا و نشستن به پای سایهٔ سرو
[M2]تو از کجا و گذشتن بجانب گلزار
[B][M1]تو را به گشت گل و لالهٔ چمن چه رجوع
[M2]تو را به صحبت چنگ و نی و پیاله چکار
[B][M1]بخون ما چه مدارا کنی بگو ای چرخ
[M2]که دشمنی بکجا رفت دوستی بکنار
[B][M1]چه دشمنی که نکردی ازآن بتر با من
[M2]چه گویمت که نباشی از آن بتر صد بار
[B][M1]اگر بحکم تو جان در بر است، گو بر گیر
[M2]و گر به امر تو سر بر تن است، گو بردار
[B][M1]چرا همیشه مرا داری اینچنین رنجور
[M2]چرا همیشه مرا داری اینچنین بیمار
[B][M1]رفیق طره پریشان نشسته بر بالین
[M2]طبیب دست همان کشیده از بیمار
[B][M1]ز روی لطف بگوئید تا دگر نشود
[M2]طبیب رنجه، که ما را گذشت کار از کار
[B][M1]بکار خویش فرو مانده‌ام نمیدانم
[M2]گره بکار من ز سبحه است یا زنار
[B][M1]بیمن پیر خرابات عشق دانستم
[M2]که دام راه گهی سبحه است و گه زنار
[B][M1]کنون ز شوق طریق دگر نمیدانم
[M2]رهی بما بنمائید یا اولوالابصار
[B][M1]ز قرب غیر مگوئید با من مهجور
[M2]حدیث مرگ مخوانید بر سر بیمار
[B][M1]چو نیست چهرهٔ زردی، چه خانقاه و چه دیر
[M2]چو نیست جذبهٔ دردی، چه آدمی چه حمار
[B][M1]تو را که گفت ندانم بیا بگو ای چرخ
[M2]که جور خود همه بر جان عاشقان بگمار
[B][M1]کسی مباد چو من در غم تو بوقلمون
[M2]کسی مبٰاد چو من از غم تو بوتیمار
[B][M1]یکیست خاصیت زعفران و گریه من
[M2]بهر دلی که اثر کرده خندهٔ بسیار
[B][M1]بغیر دیدهٔ خونبار، هیچ دریائی
[M2]ندیده‌ایم که باشد همیشه طوفان وار
[B][M1]هزار نوح نسازد علاج طوفانم
[M2]گر اختیار گذارم به دیدهٔ خونبار
[B][M1]مگر که بر لب من شهد ناب کرده گذر
[M2]مگر که در دل من آفتاب کرده گذار
[B][M1]زبان چو برگ گلم باز عنبر آگین است
[M2]زبان ز بوی خوشم گشته نافهٔ تاتار
[B][M1]مگر ز شاه نجف سر زد از دلم حرفی
[M2]مگر گذشت حدیثی ز حیدر کرار
[B][M1]علی عالی اعلا امیر کل امیر
[M2]وصی احمد مرسل قسیم جنت و نار
[B][M1]تو همچو من به ثنای علی زبان بگشا
[M2]که مرحبا شنوی هر دم از در و دیوار
[B][M1]من از عقیدهٔ خود بر نمیتوانم گشت
[M2]نصیروار هلاکم کنند اگر صدر بار
[B][M1]زبان به توبه نگردد چرا که بگذارد
[M2]شفاعت تو گنه زیر بار استغفار
[B][M1]غلط نکرده اگر ابروش گمان برده
[M2]که هر که هر چه ازو خواست داده ایزدوار
[B][M1]سخن بلند شود ورنه گفتمی با تو
[M2]که کیست در پس این پرده روز و شب در کار
[B][M1]زمانه کیست مر او را کمینه فرمانبر
[M2]سپهر چیست مر او را کمینه خدمتکار
[B][M1]تو خود بگو که چسان نسبتت کنم بیکی
[M2]که نسبت تو بسی کرده‌اند با جبار
[B][M1]کجا رواست که بر مسند تو بنشیند
[M2]سگی که بیخ جهنم ازو بود مردار
[B][M1]ز سنگلاخ قیامت کجا رود بیرون
[M2]چرا که این خر لنگ آبگینه دارد بار
[B][M1]چنان مکن که چو روباه پیچ و تاب زنی
[M2]تو را اگر به سگان درش فتد سر و کار
[B][M1]هر آن نفس که در آن مدحت تو صرف شود
[M2]هزار بار از آن کرده‌ایم استغفار
[B][M1]چو نام دوست مکرر نمیشود هرگز
[M2]هزار بار اگر یا علی کنم تکرار
[B][M1]همیشه تا که بود غنچه را شکفتن جوی
[M2]همیشه تا که بود بید را بریدن دار
[B][M1]بریده باد سر دشمنانت همچون بید
[M2]شکفته باد رخ دوستانت همچو بهار
[B][M1]امیدوار چنانم که وقت جان دادن
[M2]سپاریم بیکی از آستان هشت و چهار
[B][M1]رضی ثنای چنین مظهری نیاری گفت
[M2]زبان دراز مکن کن بعجز خود اقرار
[A]
[B][M1]بسکه بر سر زدم ز فرقت یار
[M2]کارم از دست رفت ودست از کار
[B][M1]مشربم ننگ و عشق شور انگیز
[M2]مرکبم لنگ و راه ناهموار
[B][M1]بحر پر شور و ناخدا ناشی
[M2]دل به دریا همی کنی ناچار
[B][M1]در خرابات عشق و شور و جنون
[M2]باختم دین و دل، قلندوار
[B][M1]صبح عشق است ساقیا بر خیز
[M2]روز عیش است مطربا بردار
[B][M1]تا بر آریم بانگ نوشانوش
[M2]تا برقصیم جمله صوفی‌وار
[B][M1]همه شوریم، ما کجا و شکیب
[M2]همه سوزیم ما کجا و شرار
[B][M1]همه شوقیم، ما کجا و سکون
[M2]غرق عشقیم، ما کجا و کنار
[B][M1]بی‌حضوریم ما کجا و شراب
[M2]ناصبوریم، ما کجا و قرار
[B][M1]ای که از عشق دم زنی بدروغ
[M2]خویش را هرزه می‌کنی آزار
[B][M1]آنقدر شور نیست در سر تو
[M2]که پریشان شود تو را دستار
[B][M1]خنده زان رو کنی چو بیدردان
[M2]کت ندادند شوق گریهٔ زار
[B][M1]سر به کعبه کجا فرود آری
[M2]در خرابات اگر بیابی بار
[B][M1]کارت از دیر و کعبه بر ناید
[M2]یارت ار نیست بر در خمار
[B][M1]تا به هوش خودی نیاری گفت
[M2]لیس فی الجنتی، سوی الجبار
[B][M1]چند باشی ز غصه بوقلمون
[M2]چند گردی ز غم چو بو تیمار
[B][M1]آسمان و زمین هر چه در اوست
[M2]همه پامال توست سر بردار
[B][M1]پشت پائی بزن به این هر دو
[M2]دست خود را بشو ازین مردار
[B][M1]برو ای خواجه کان متاع نیم
[M2]که فروشنده بر سر بازار
[B][M1]در ره دوست پوست پوشیدم
[M2]تا فکندیم هفت پوست چو پار
[B][M1]هیچکس زو نمٰانداد نشان
[M2]خاطر از هیچ جا نیافت قرار
[B][M1]تا بجائی رسید شور جنون
[M2]که بر افتاد پردهٔ پندار
[B][M1]دوست دیدم همه بصورت دوست
[M2]یار دیدم همه بصورت یار
[B][M1]خانهٔ او زهر که جستم گفت
[M2]لیس فی الدار، غیره دیار
[B][M1]این به بازی نشسته در خلوت
[M2]و ان به کاری روانه در بازار
[B][M1]یار ما در نیامد از خلوت
[M2]کار ما در نیٰامد از بازار
[B][M1]هیچگه سبحه‌ای نگرداندیم
[M2]که نگردید گرد آن زنار
[B][M1]پر مزن جز در آستانهٔ عشق
[M2]سر مزن جز در آستانهٔ یار
[B][M1]دور اگر نیست بر مراد، مرنج
[M2]که نه در دست ماست این پرگار
[B][M1]ای که گوئی که دل ازو بر گیر
[M2]گر توانی تو چشم ازو بردار
[B][M1]صوفی ار سجدهٔ صنم نکنی
[M2]خرقه خصمت شود، کمر زنار
[B][M1]همه در ذکر و ما همه خاموش
[M2]همه تسبیح و ما همه زنار
[B][M1]مرگ بهتر که صحبت بی‌دوست
[M2]گور خوشتر که خلوت بی‌یار
[B][M1]رضیا کوشش تو بیهوده است
[M2]که نه در دست توست این افسار
[A]
[B][M1]هیچ کاری نشد به تدبیرم
[M2]چکنم، مبتلای تقدیرم
[B][M1]با قضا من نه مرد مصلحتم
[M2]با قدر، من که و چه تدبیرم
[B][M1]چون گریزم ز دست بختِ سیاه
[M2]پشهٔ پای مانده در قیرم
[B][M1]محنت شهر را امانت‌دار
[M2]غصه دهر را ضمان گیرم
[B][M1]خم شد از غم قدم بسان کمان
[M2]بسکه بر سنگ آمده تیرم
[B][M1]شده نخجیرم از کف و مانده
[M2]چشم بر نقش پای نخجیرم
[B][M1]محنت روزگار گرسنه چشم
[M2]کرده از جان خویشتن سیرم
[B][M1]بسکه شایسته‌ام به ناشایست
[M2]گبر و ترسا کنند تکفیرم
[B][M1]در غمش سوختیم و در نگرفت
[M2]می‌ ندانم که چیست تقصیرم
[B][M1]اشک و آهم دگر جهان گیر است
[M2]شاید ار گوئیم جهان گیرم
[B][M1]در بهاری چنین چه دلتنگم
[M2]در هوائی چنین چه دلگیرم
[B][M1]مطربی کو که پرده‌ای سازد
[M2]شاهدی کو که ساغری گیرم
[B][M1]با جوانان همیشه بازم عشق
[M2]هست این پند یاد از پیرم
[B][M1]مرغ و ماهی نمیکشم در دام
[M2]شده ماهی و ماه تسخیرم
[B][M1]گشته‌ام استخوانی از دردت
[M2]بو که سازی نشانه تیرم
[B][M1]در تمول اگر چه هیچ نیم
[M2]در توکل ببین جهان گیرم
[B][M1]چون شوم زیر بار روی زمین
[M2]کاسمان اوفتاده در زیرم
[B][M1]غم پیریت در جوانی خور
[M2]هست این پند یاد از پیرم
[B][M1]شده‌ام چون مسخر عشقت
[M2]ماه و ماهی شده است تسخیرم
[B][M1]از تف دل چو موم بگدازم
[M2]گر ز آهن کنند تصویرم
[B][M1]نه خرابم چنانکه روح‌اللّه
[M2]بتواند نمود تعمیرم
[B][M1]سر بی شور ننگ مردان است
[M2]تا کی این ننگ را به سر گیرم
[B][M1]تیر بر من چه میکشی چون من
[M2]کشته شصت و دست زهگیرم
[B][M1]در هلاکم چه میکنی تقصیر
[M2]می ندانم که چیست تقصیرم
[B][M1]نه چنانست با تو پیوندم
[M2]که بریدن توان به شمشیرم
[B][M1]در چه پیچم گر از تو سرپیچم
[M2]در که بندم، دل از تو بر گیرم
[B][M1]شرح هجران اگر کنم، ریزد
[M2]به دل حرف، خون ز تقریرم
[B][M1]در غمت شام تا سحر چون شمع
[M2]سوزم و سوختن ز سر گیرم
[B][M1]بی لبت تلخ کامم از شکر
[M2]بی‌رخت از حیات دلگیرم
[B][M1]گر بخوانی ز شوق، میسوزم
[M2]ور برانی ز ذوق، میمیرم
[B][M1]دامن از من مکش که در محشر
[M2]خیزم از خاک و دامنت گیرم
[B][M1]همه حیرانی و جنون آرد
[M2]گوش کس مشنواد تقریرم
[B][M1]هرگزم دل به هیچ در نگرفت
[M2]گر چه هر دم چو شعله در گیرم
[B][M1]غم بی‌درد میکشد زودم
[M2]چه غم ار درد میکشد دیرم
[B][M1]هیچم از هیچکس نبودی کم
[M2]گر بدی زهد و زرق و تزویرم
[B][M1]اشک و آهم رضی جهانگیر است
[M2]شاید ار گوئیم جهانگیرم
[A]
[B][M1]چون نام لب تو بر زبان رانم
[M2]از دست مگس گریخت، نتوانم
[B][M1]شوریدهٔ آن لبان میگونم
[M2]آشفته طرهٔ پریشانم
[B][M1]دیوانهٔ حرفهای موزونم
[M2]درماندهٔ خنده‌های، پنهانم
[B][M1]هر شام ز غم غنچه دلتنگم
[M2]هر صبحدمان چو گل، پریشانم
[B][M1]در بتکده‌ها نه بت نه زنارم
[M2]در معبدها، نه دین، نه ایمانم
[B][M1]درماندهٔ آشنا و بیگانه
[M2]شرمندهٔ کافر و مسلمانم
[B][M1]خورشید جهان نمیدهد نورم
[M2]بر روز سیاه خویش حیرانم
[B][M1]از خود پیدا چو آتش طورم
[M2]در خود پنهان چو گنج ویرانم
[B][M1]نه جزوه کش جناب آخوندم
[M2]نه بوس زن رکاب سلطانم
[B][M1]تا چند طپم، نه بلبلم آخر
[M2]تا کی سوزم، نه مرغ بریانم
[B][M1]هرگز نشوم به کام دل روشن
[M2]گوئی که چراغ تیره روزانم
[B][M1]جرمم همه آنکه، شخص ادراکم
[M2]عیبم همه آنکه، عین عرفانم
[B][M1]از خاطر شادمان، پراکنده
[M2]مجموعهٔ خاطر پریشانم
[B][M1]حل دو هزار مشکلم، اما
[M2]در چارهٔ کار خویش حیرانم
[B][M1]یعقوب نبوده‌ام و محزونم
[M2]یوسف نیم و مقیم زندانم
[B][M1]اشکم شده سرخ، ابر خونبارم
[M2]خونم شده خشک، شاخ مرجانم
[B][M1]هر خیره سری نه در خور جنگم
[M2]هر مرده دلی نه مرد میدانم
[B][M1]در لاف و گزاف، رو به پیرم
[M2]در روز مصاف شیر غرانم
[B][M1]از وحشت من چو دیو بگریزد
[M2]آنم که در شمار انسانم
[B][M1]با هیج کسی نباشدم الفت
[M2]گوئی تو، که وحشی بیابانم
[B][M1]بودم نبود چو جان بی‌جسمی
[M2]دور از تو ببین که جسم بی‌جانم
[B][M1]بر یاد تو چون ز دل کشم آهی
[M2]در تیره شبان چو ماه تابانم
[B][M1]هر چند که بی‌زبان سخن سازم
[M2]هر چند که بی زبان سخن دانم
[B][M1]در حلقه عشق، بی‌ریام یابند
[M2]زنهار مگوی من سخن دانم
[B][M1]کام دو جهٰان نگنجدم در سر
[M2]هر چند که مفلس پریشانم
[B][M1]او در ظلمات و من به نور اندر
[M2]من داغ درون آب حیوانم
[B][M1]هرگز نروم دگر دم هر کو
[M2]در گردش روزگار حیرانم
[B][M1]بگذارم جان که تن شود فربه
[M2]شرمم بادا که ننگ مردانم
[B][M1]هر چند که با جهٰانیان رامم
[M2]ایشان، نه ز من، نه من ز ایشانم
[B][M1]فرهاد دگر، درین بن غارم
[M2]مجنون دگر درین بیٰابانم
[B][M1]دیوانه و عاقل و سخن سنجم
[M2]علامه و هرزه‌گو و نادانم
[B][M1]من فاش کنم حقیقت خود را
[M2]هر کس هر چیز گویدم آنم
[B][M1]من شخص نیم شرارم از شرقی
[M2]من جسم نیم رضی، که بی‌جانم
[A]
[B][M1]شد از فروغ شاه صفی گلستان جهان
[M2]خورشید گو متاب دگر بر جهانیان
[B][M1]کف کار ابر کرده و رخسار کار مهر
[M2]دیگر چه منت است زمین را به آسمان
[B][M1]زین کو چرا روند حریفان به سیر خلد
[M2]زین رو چرا روند به گلگشت گلستان
[B][M1]جام جهان نماست ضمیر منیر دوست
[M2]یک یک در او نمایان احوال انس و جان
[B][M1]شرح غم فقیران از رنگ چهره خواه
[M2]درد دل اسیران از نور چهره خوان
[B][M1]ای زیر دست کرده زبر دست هر که هست
[M2]وی پایمٰال کرده سر جمله سروران
[B][M1]جد بر جد و پدر به پدر پیر و پادشاه
[M2]هم پادشاه افکن و هم پادشه نشان
[B][M1]لله هر که هر چه تمنا کند دهی
[M2]داد تو را چه حاجت امداد این و ‌آن
[B][M1]بخشیده هر چه باید و شاید تو را خدا
[M2]تونیز بخشی هر چه بهر کس که میتوان
[B][M1]خواهی که دمبدم ز خدایت مدد رسد
[M2]امداد ناتوانای فرمان تا توان
[B][M1]کار شکستگان جهان را درست کن
[M2]کارت درست ساخت خداوند مهربان
[B][M1]ممنون لطف و مهر تو هر کس بهر طریق
[M2]مشغول شکر و حمد تو هر کس بهر زبان
[B][M1]شاه و گدا دعای تو گویند دمبدم
[M2]ملک و ملک ثنای تو خوانند هر زمان
[B][M1]ای عهد پادشاهی تو عهد هر فقیر
[M2]دوران کامرانی تو کام ناتوان
[B][M1]دوران چو رام توست بران بر مراد خویش
[M2]میدان بگام توست ببر گوی از میان
[B][M1]بی زخم تازیانه و بی‌زحمت کمند
[M2]گردیده رام توسن گردونت را از آن
[B][M1]میدان توست مشرق و مغرب خوش آنگهی
[M2]هر ناخوشی که هست تو برداری از میان
[B][M1]هر گه که عزم بازی چوگان کنی ز شوق
[M2]دلها جهد چو گوی بمیدان جهان جهان
[B][M1]ای نیک و بد اسیر کمند و کمان تو
[M2]حیران این کمندم و قربان آن کمان
[B][M1]هر سو که رو نهی پی تسخیر مملکت
[M2]فتح و ظفر به پیش دوان همچو ساحران
[B][M1]بی‌زحمت کشاکش تیر و کمٰان و تیغ
[M2]تسخیر کرده‌ای همه عالم بگو چسان
[B][M1]آنجا که حسن خلق و کرم دلبری کنند
[M2]عاقل چرا کند سر خود بر سر سنان
[B][M1]تیغت هنوز نامده بیرون از نیام
[M2]برداشته خدای عدوی تو از میان
[B][M1]از خشم جانستانی و در لطف جانفرا
[M2]تو زهر دشمنانی و پا زهر دوستان
[B][M1]مردی ز دوستان تو در خصم لشگری
[M2]یک از سپاه تو جمعی ز دشمنان
[B][M1]تعمیر کرده‌ای چو سکندر تو بر و بحر
[M2]تسخیر کرده‌ای چو سلیمان تو انس و جان
[B][M1]ای آستان دولت تو قبلهٔ ملوک
[M2]وی طاق آستان تو محراب ابروان
[B][M1]پیش تو خسروان جهان را چه اعتبار
[M2]کی پیش آفتاب جلوه نمایند اختران
[B][M1]در آستان حشمت و جاه وجلال تو
[M2]جمشید یا قباد کیند و کیان کیان
[B][M1]گلشن به سم مرکب تو عرصه زمین
[M2]روشن ز خاک مردم تو دیدهٔ جهان
[B][M1]ای آسمٰان مناز به بخت بلند خویش
[M2]گردی همیشه گرد سر او چو عاشقان
[B][M1]خلق جهٰان ز دولت او در فراقتند
[M2]یا رب امان ده او را تا آخر زمان
[B][M1]از دولت حمایت عدل تو بعد ازین
[M2]بر گله غیر گرگ نگیرد کسی شبان
[B][M1]نگشوده در زمان توکس لب به الحذر
[M2]نشینده در اوان تو کس نام الامان
[B][M1]گاه سؤال عاجز مسکین بینوا
[M2]حرف نه هرگز نگذشتست بر زبان
[B][M1]چشم کج حسود بود کور از آنکه هست
[M2]قائم بر آستان تو پاکان و راستان
[B][M1]خواهی که دست شاه نجف ار کرم کند
[M2]پامال لشگرت سر سردار رومیان
[B][M1]واجب ثنای حمد تو بر کوچک و بزرگ
[M2]لازم ادای شکر تو بر پیر و بر جوان
[B][M1]یا رب که دین و دولت و عمرش دراز باد
[M2]هر سال و ماه و هفته و هر روز و هر زمان
[END]
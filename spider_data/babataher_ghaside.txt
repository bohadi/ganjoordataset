[START][A]
[B][M1]بتا تا زار چون تو دلبرستم[M2]بتن عود و بسینه مجمرستم
[B][M1]اگر جز مهر تو اندر دلم بی[M2]به هفتاد و دو ملت کافرستم
[B][M1]اگر روزی دو صد بارت بوینم[M2]همی مشتاق بار دیگرستم
[B][M1]فراق لاله رویان سوته دیلم[M2]وز ایشان در رگ جان نشترستم
[B][M1]منم آن شاخه بر نخل محبت[M2]که حسرت سایه و محنت برستم
[B][M1]نه کار آخرت کردم نه دنیا[M2]یکی بی سایه نخل بی‌برستم
[B][M1]نه خور نه خواب بیتو گویی[M2]به پیکر هر سر مو خنجرستم
[B][M1]جدا از تو به حور و خلد و طوبی[M2]اگر خورسند گردم کافرستم
[B][M1]چو شمعم گر سراندازند صدبار[M2]فروزنده‌تر و روشن ترستم
[B][M1]مرا از آتش دوزخ چه غم بی[M2]که دوزخ جزوی از خاکسترستم
[B][M1]سمندر وش میان آتش هجر[M2]پریشان مرغ بی‌بال و پرستم
[B][M1]درین دیرم چنان مظلوم و مغموم[M2]چو طفل بی پدر بی مادرستم
[B][M1]نمی‌گیرد کسم هرگز به چیزی[M2]درین عالم ز هر کس کمترستم
[B][M1]بیک ناله بسوجم هر دو عالم[M2]که از سوز جگر خنیاگرستم
[B][M1]ببالینم همه الماس سوده[M2]همه خار و خسک در بسترستم
[B][M1]مثال کافرم در مومنستان[M2]چو مؤمن در میان کافرستم
[B][M1]همه سوجم همه سوجم همه سوج[M2]بگرمی چون فروزان اخگرستم
[B][M1]رخ تو آفتاب و مو چو حربا[M2]و یا پژمان گل نیلوفرستم
[B][M1]بملک عشق روح بی‌نشانم[M2]بشهر دل یکی صورت پرستم
[B][M1]رخش تا کرده در دل جلوه از مهر[M2]بخوبی آفتاب خاورستم
[B][M1]بمیر ای دل که آسایش بیابی[M2]که مو تا جان ندادم وانرستم
[B][M1]من از روز ازل طاهر بزادم[M2]ازین رو نام بابا طاهرستم
[END]
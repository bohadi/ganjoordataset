[START][A]
[B][M1]ما برفتیم، تو دانی و دل غمخور ما[M2]بخت بد تا به کجا می برد آبشخور ما
[B][M1]از نثار مژه چون زلف تو در زر گیرم[M2]قاصدی کز تو سلامی برساند بر ما
[B][M1]به دعا آمده‌ام هم به دعا دست بر آر[M2]که وفا با تو قرین باد و خدا یاور ما
[B][M1]فلک آواره به هر سو کندم می‌دانی؟[M2]رشک می‌آیدش از صحبت جان پرور ما
[B][M1]گر همه خلق جهان بر من و تو حیف برند[M2]بکشد از همه انصاف ستم داور ما
[B][M1]روز باشد که بیاید به سلامت بازم[M2]ای خوش آن روز که آید به سلامی بر ما
[B][M1]به سرت گر همه آفاق به هم جمع شوند[M2]نتوان برد هوای تو برون از سر ما
[B][M1]تا ز وصف رخ زیبای تو ما، دم زده‌ایم[M2]ورق گل خجل است از ورق دفتر ما
[B][M1]هر که گوید که کجا رفت خدا را حافظ[M2]گو به زاری سفری کرد و برفت از بر ما
[A]
[B][M1]صبح دولت می‌دمد کو جام همچون آفتاب[M2]فرصتی زین به کجا باشد بده جام شراب
[B][M1]خانه بی‌تشویش و ساقی یار و مطرب نکته‌گوی[M2]موسم عیش است و دور ساغر و عهد شباب 
[B][M1]از پی تفریح طبع و زیور حسن طرب[M2]خوش بود ترکیب زرین جام با لعل مذاب 
[B][M1]از خیال لطف می مشاطهٔ چالاک طبع[M2]در ضمیر برگ گل خوش می‌کند پنهان گلاب 
[B][M1]شاهد و مطرب به دست‌افشان و مستان پایکوب[M2]غمزهٔ ساقی ز چشم می‌پرستان برده خواب 
[B][M1]تا شد آن مه مشتری درهای حافظ را به نقد[M2]می‌رسد هر دم به گوش زهره گلبانگ رباب
[A]
[B][M1]اگر به لطف بخوانی مَزید الطاف است[M2]وگر به قهر برانی درون ما صاف است
[B][M1]بیان وصف تو گفتن نه حد امکان است[M2]چرا که وصف تو بیرون ز حد اوصاف است
[B][M1]ز چشم عشق توان دید روی شاهد غیب[M2]که نور دیدهٔ عاشق ز قاف تا قاف است
[B][M1]چو سرو سرکشی ای یار سنگدل با ما[M2]چه چشمهاست که از روی تو بر اطراف است
[B][M1]تو را که مایهٔ خلد است نیاز همتا نیست[M2]از این مثال گزینم روان در اطراف است
[B][M1]ز مُصحَف رخ دلدار آیتی بر خوان[M2]که آن بیان مقامات کشف کشّاف است
[B][M1]عدو که منطق حافظ طمع کند در شعر[M2]همان حدیث هُما و طریق خطّاف است
[A]
[B][M1]غمش تا در دلم مَأوا گرفته است[M2]سرم چون زلف او سودا گرفته است
[B][M1]لب چون آتشش آب حیات است[M2]از آن آب آتشی در ما گرفته است
[B][M1]هُمای همتم عمری است کز جان[M2]هوای آن قد و بالا گرفته است
[B][M1]شدم عاشق به بالای بلندش[M2]که کار عاشقان بالا گرفته است
[B][M1]چو ما در سایهٔ الطاف اوییم[M2]چرا او سایه از ما وا گرفته است؟
[B][M1]نسیم صبح، عنبر بوست امروز[M2]مگر یارم ره صحرا گرفته است؟
[B][M1]ز دریای دو چشمم گوهر اشک[M2]جهان در لؤلؤ لالا گرفته است
[B][M1]حدیث حافظ ای سرو سمن‌بوی[M2]به وصف قد تو بالا گرفته است
[A]
[B][M1]هوس باد بهارم به سوی صحرا برد[M2]باد بوی تو بیاورد و قرار از ما برد 
[B][M1]هرکجا بود دلی چشم تو برد از راهش[M2]نه دل خسته بیمار مرا تنها برد 
[B][M1]آمد و گرم ببرد آب رخم اشک چو سیم[M2]زر به زر داد کسی کامد و این کالا برد 
[B][M1]دل سنگین ترا اشک من آورد به راه[M2] سنگ را سیل تواند به لب دریا برد 
[B][M1]دوش دست طربم سلسلهٔ شوق تو بست[M2]پای خیل خردم لشکر غم از جا برد 
[B][M1]راه ما غمزهٔ آن ترک‌کمان ابرو زد[M2] رخت ما هندوی آن سرو سهی بالا برد 
[B][M1]جام می پیش لبت دم ز روان‌بخشی زد[M2] آب وی آن لب جان‌بخش روان‌افزا برد 
[B][M1]بحث بلبل بر حافظ مکن از خوش سخنی[M2]پیش طوطی نتوان نام هزارآوا برد
[A]
[B][M1]صراحی دگر بارم از دست برد[M2]به من باز بنمود می دستبرد
[B][M1]هزار آفرین بر می سرخ باد[M2]که از روی ما رنگ زردی ببرد
[B][M1]بنازیم دستی که انگور چید[M2]مریزاد پایی که در هم فشرد
[B][M1]برو زاهدا خورده بر ما مگیر[M2]که کار خدایی نه کاریست خرد
[B][M1]مرا از ازل عشق شد سرنوشت[M2]قضای نوشته نشاید سترد
[B][M1]مزن دم ز حکمت که در وقت مرگ[M2]ارسطو دهد جان، چو بیچاره کرد
[B][M1]مکش رنج بیهوده خرسند باش[M2]قناعت کن ار نیست اطلس چو برد
[B][M1]چنان زندگانی کن اندر جهان[M2]که چون مرده باشی نگویند مرد
[B][M1]شود مست وحدت زجام الست[M2]هر آن کاو چو حافظ می صاف خورد
[A]
[B][M1]من و صلاح و سلامت کس این گمان نبرد[M2]که کس به رند خرابات ظن آن نبرد
[B][M1]من این مرقع دیرینه بهر آن دارم[M2]که زیر خرقه کشم می کسی گمان نبرد
[B][M1]مباش غره به علم و عمل، فقیه! مدام[M2]که هیچکس ز قضای خدای جان نبرد
[B][M1]اگر چه دیده پاسبان تو ای دل[M2]به هوش باش که نقد تو پاسبان نبرد
[B][M1]سخن به نزد سخندان ادا مکن حافظ[M2]که تحفه کس در و گوهر به بحر و کان نبرد
[A]
[B][M1]کارم ز دور چرخ به سامان نمی‌رسد[M2]خون شد دلم ز درد، به درمان نمی‌رسد 
[B][M1]با خاک ره ز روی مذلت برابرم[M2]آب رخم همی‌رود و نان نمی‌رسد 
[B][M1]پی‌پاره‌ای نمی‌کنم از هیچ استخوان[M2]تا صدهزار زخم به دندان نمی‌رسد 
[B][M1]سیرم ز جان خود به سر راستان ولی[M2]بیچاره را چه چاره چو فرمان نمی‌رسد 
[B][M1]از آرزوست گشته گر انبار غم دلم[M2]آوخ که آرزوی من ارزان نمی‌رسد 
[B][M1]یعقوب را دو دیده ز حسرت سپید گشت[M2]وآوازه‌ای ز مصر به کنعان نمی‌رسد 
[B][M1]از حشمت اهل جهل به کیوان رسیده‌اند[M2]جز آه اهل فضل به کیوان نمی‌رسد 
[B][M1]از دستبرد جور زمان اهل فضل را[M2]این غصه بس که دست سوی جان نمی‌ رسد 
[B][M1]حافظ صبور باش که در راه عاشقی[M2]هر کس که جان نداد به جانان نمی‌رسد
[A]
[B][M1]در هر هوا که جز برق اندر طلب نباشد[M2]گر خرمنی بسوزد چندان عجب نباشد 
[B][M1]مرغی که با غم دل شد الفتیش حاصل[M2]بر شاخسار عمرش برگ طرب نباشد 
[B][M1]در کارخانهٔ عشق ازکفر ناگزیر است[M2]آتش که را بسوزد گر بولهب نباشد 
[B][M1]در کیش جان‌فروشان فضل و شرف به رندیست[M2]اینجا نسب نگنجد آنجا حسب نباشد 
[B][M1]در محفلی که خورشید اندر شمار ذره‌ست[M2]خود را بزرگ دیدن شرط ادب نباشد 
[B][M1]می خور که عمر سرمد گر درجهان توان یافت[M2]جز بادهٔ بهشتی هیچش سبب نباشد 
[B][M1]حافظ وصال جانان با چون تو تنگدستی[M2]روزی شود که با آن پیوند شب نباشد
[A]
[B][M1]صورت خوبت نگارا خوش به آیین بسته‌اند[M2]گوییا نقش لبت از جان شیرین بسته‌اند
[B][M1]از برای مقدم خیل و خیالت مردمان[M2]زاشک رنگین در دیار دیده آیین بسته‌اند
[B][M1]کار زلف توست مشک‌افشانی و نظارگان[M2]مصلحت را تهمتی بر نافهٔ چین بسته‌اند
[B][M1]یارب آن روی است و در پیرامنش بند کلاه[M2]یا به گرد ماه تابان عقد پروین بسته‌اند
[B][M1]خط سبز و عارضت را نقش بندان خطا[M2]سایبان از عنبر تر گرد نسرین بسته‌اند
[B][M1]جمله وصف عشق من بودست و حسن روی تو[M2]آن حکایتها که بر فرهاد و شیرین بسته‌اند
[B][M1]حافظا محض حقیقت گوی یعنی سر عشق[M2]غیر از این گویی خیالاتی به تخمین بسته‌اند
[A]
[B][M1]مژده ای دل که مسیحا نفسی می‌آید[M2]که ز انفاس خوشش بوی کسی می‌آید 
[B][M1]از غم هجر مکن ناله و فریاد که دوش[M2]زده‌ام فالی و فریادرسی می‌آید 
[B][M1]زآتش وادی ایمن نه منم خرم و بس[M2]موسی آنجا به امید قبسی می‌آید 
[B][M1]هیچ کس نیست که درکوی تواش کاری نیست[M2]هرکس آنجا به طریق هوسی می‌آید 
[B][M1]کس ندانست که منزلگه معشوق کجاست[M2]این قدر هست که بانگ جرسی می‌آید 
[B][M1]جرعه‌ای ده که به میخانهٔ ارباب کرم[M2]هر حریفی ز پی ملتمسی می‌آید 
[B][M1]دوست را گر سر پرسیدن بیمار غم است[M2]گو بران خوش که هنوزش نفسی می‌آید 
[B][M1]خبر بلبل این باغ بپرسید که من[M2]ناله‌ای می‌شنوم کز قفسی می‌آید 
[B][M1]یار دارد سر صید دل حافظ یاران[M2]شاهبازی به شکار مگسی می‌آید
[A]
[B][M1]دلا چندم بریزی خون ز دیده شرم دار آخر[M2]تو نیز ای دیده خوابی کن مراد دل بر آر آخر
[B][M1]منم یا رب که جانان را ز ساعد بوسه می‌چینم[M2]دعای صبحدم دیدی که چون آمد به کار آخر 
[B][M1]مراد دنیی و عقبی به من بخشید روزی‌بخش[M2]به گوشم قول جنگ اول به دستم زلف یار آخر 
[B][M1]چو باد از خرمن دونان ربودن خوشه‌ای تا چند[M2]ز همت توشه‌ای بردار و خود تخمی بکار آخر 
[B][M1]نگارستان چین دانم نخواهد شد سرایت لیک[M2]به نوک کلک رنگ‌آمیز نقشی می‌نگار آخر 
[B][M1]دلا در ملک شبخیزی گر از اندوه نگریزی[M2]دم صبحت بشارتها بیارد زآن دیار آخر 
[B][M1]بتی چون ماه زانو زد میی چون لعل پیش آورد[M2]تو گویی تائبم حافظ ز ساقی شرم دار آخر
[A]
[B][M1]صبا به مقدم گل راح روح بخشد باز[M2]کجاست بلبل خوشگوی؟ گو برآر آواز!
[B][M1]چه حلقه‌ها که زدم بر در دل از سر سوز[M2]به بوی روز وصال تو در شبان دراز
[B][M1]دلا! ز هجر مکن ناله، زان که در عالم[M2]غم است و شادی و خار و گل و نشیب و فراز
[B][M1]شبی وصال سحرگه ز بخت خواسته‌ام[M2]که با تو شرح سرانجام خود کنم آغاز
[B][M1]به هیچ در نروم بعد از این ز حضرت دوست[M2]چو کعبه یافتم آیم ز بت‌پرستی باز
[B][M1]ز طرهٔ تو پریشانی دلم شد فاش[M2]ز مشک نیست غریب آری ار بود غماز
[B][M1]هزار دیده به روی تو ناظرند و تو خود[M2]نظر به روی کسی بر نمی‌کنی از ناز
[B][M1]امید قد تو می‌داشتم ز بخت بلند[M2]نسیم زلف تو می‌خواستم ز عمر دراز
[B][M1]غبار خاطر ما چشم خصم کور کند[M2]تو رخ به خاک نه ای حافظ و بر آر نماز
[A]
[B][M1]جانا تو را که گفت که احوال ما مپرس[M2]بیگانه گرد و قصهٔ هیچ آشنا مپرس 
[B][M1]ز آنجا که لطف شامل و خلق کریم توست[M2]جرم نکرده عفو کن و ماجرا مپرس 
[B][M1]خواهی که روشنت شود احوال سوز ما[M2]از شمع پرس قصه ز باد هوا مپرس 
[B][M1]من ذوق سوز عشق تو دانم نه مدعی[M2]از شمع پرس قصه ز باد هوا مپرس 
[B][M1]هیچ آگهی ز عالم درویشیش نبود[M2]آن کس که با تو گفت که درویش را مپرس 
[B][M1]از دلق‌پوش صومعه نقد طلب مجوی[M2]یعنی ز مفلسان سخن کیمیا مپرس 
[B][M1]در دفتر طبیب خرد باب عشق نیست[M2]ای دل به درد خو کن و نام دوا مپرس 
[B][M1]ما قصهٔ سکندر و دارا نخوانده‌ایم[M2]از ما به جز حکایت مهر و وفا مپرس 
[B][M1]حافظ رسید موسم گل معرفت مگوی[M2]دریاب نقد وقت و ز چون و چرا مپرس
[A]
[B][M1]به جد و جهد چو کاری نمی رود از پیش[M2]به کردگار رها کرده به مصالح خویش
[B][M1]به پادشاهی عالم فرو نیارد سر[M2]اگر ز سر قناعت خبر شود درویش
[B][M1]بنوش باده که قسام صنع قسمت کرد[M2]در آفرینش از انواع نوشدارو نیش
[B][M1]ز سنگ تفرقه خواهی که منحنی نشوی[M2]مشو بسان ترازو تو در پی کم و بیش
[B][M1]ریا حلال شمارند و جام باده حرام[M2]زهی طریقت و ملت زهی شریعت و کیش
[B][M1]ریای زاهد سالوس جان من فرسود[M2]قدح بیار و بنه مرهمی بر این دل ریش
[B][M1]به دلربائی اگر خود سر آمدی چه عجب[M2]که نور حسن تو بود از اساس عالم پیش
[B][M1]دهان نیک تو دلخواه جان حافظ شد[M2]به جان بود خطرم زین دل محال اندیش
[A]
[B][M1]رهروان را عشق بس باشد دلیل[M2]آب چشم اندر رهش کردم سبیل 
[B][M1]موج اشک ما کی آرد در حساب[M2]آن که کشتی راند بر خون قتیل 
[B][M1]بی می و مطرب به فردوسم مخوان[M2]راحتی فی الراح لا فی السلسبیل 
[B][M1]اختیاری نیست بدنامی من[M2]ضلنی فی العشق من یهدی السبیل 
[B][M1]آتش روی بتان در خود مزن[M2]ور نه در آتش گذر کن چون خلیل 
[B][M1]یا بنه بر خود که مقصد گم کنی[M2]یا منه پای اندرین ره بی‌دلیل 
[B][M1]با رسوم پیلبانان یاد گیر[M2]یا مده هندوستان با یاد پیل 
[B][M1]یا مکش بر چهره نیل عاشقی[M2]یا فرو بر جامهٔ تقوی به نیل 
[B][M1]حافظا گر معنیی داری بیار[M2]ورنه دعوی نیست غیر از قال و قیل
[A]
[B][M1]روز عید است و من امروز در آن تدبیرم[M2]که دهم حاصل سی‌روزه و ساغر گیرم 
[B][M1]چند روزیست که دورم ز رخ ساقی و جام[M2]بس خجالت که به روی آمد ازین تقصیرم 
[B][M1]من به خلوت ننشینم پس از این، ور به مثل[M2]زاهد صومعه بر پای نهد زنجیرم 
[B][M1]پند پیرانه دهد واعظ شهرم لیکن[M2]من نه آنم که دگر پند کسی بپذیرم 
[B][M1]آن که بر خاک در میکده جان داد کجاست[M2]تا نهم در قدم او سر و پیشش میرم 
[B][M1]می به زیر کش و سجادهٔ تقوی بر دوش[M2]آه اگر خلق شوند آگه از این تزویرم 
[B][M1]خلق گویند که حافظ سخن پیر نیوش[M2]سالخورده میی امروز به از صد پیرم
[A]
[B][M1]ای در چمن خوبی رویت چو گل خودرو[M2]چین شکن زلفت چون نافهٔ چین خوش بو
[B][M1]ماه است رخت یا روز؟ مشک است خطت یا شب؟[M2]سیم است برت یا عاج؟ سنگ است دلت یا رو؟
[B][M1]لعلت به در دندان بشکست لب پسته[M2]زلفت به خم چوگان بربود دلم چون گو
[B][M1]آن رایحهٔ زلف است یا لخلخهٔ عنبر؟[M2]یا غالیه می‌ساید در باغچه حسن او؟
[B][M1]گفتی سخن خود رابا یار بباید گفت[M2]ای کاش توانستی گفتن سخنی با او
[B][M1]بدگوی تو آن باشد کز یار کند منعت[M2]گر یار نکو باشد مشنو سخن بدگو
[B][M1]با ما به این می‌باش تا راز نگردد فاش[M2]نبود بد اگر باشی با دلشدگان نیکو
[B][M1]استاد سخن سعدیست پیش همه کس اما[M2]دارد سخن حافظ طرز سخن خواجو
[A]
[B][M1]ای از فروغ رویت روشن چراغ دیده[M2]خوش‌تر ز چشم مستت چشم جهان ندیده
[B][M1]همچون تو نازنینی سر تا قدم لطافت[M2]گیتی نشان نداده ایزد نیافریده
[B][M1]هر زاهدی که دیده یاقوت جان فزایش[M2]سجاده ترک کرده پیمانه در کشیده
[B][M1]بر چهره بخت نیکت تعویذ چشم زخم است[M2]هر دم و ان یکادی ز اخلاص بردمیده
[B][M1]بر قصد خون عشاق ابرو و چشم شوخش[M2]گاه این کمین گشاده گاه آن کمان کشیده
[B][M1]تا کی کبوتر دل باشد چو مرغ بسمل[M2]از زخم ناوک تو در خاک و خون تپیده
[B][M1]از سوز سینه هر دم دودم به سر درآید[M2]چون عود چند باشم در آتش رمیده
[B][M1]گر زآنک رام گردد بخت رمیده با من[M2]هم زان دهن برآرم کام دل رمیده
[B][M1]میلی اگر ندارد با عارض تو ابرو[M2]پیوسته از چه باشد چون قد من خمیده
[B][M1]گر بر لبم نهی لب یابم حیات باقی[M2]آن دم که جان شیرین باشد به لب رسیده
[B][M1]تا کی فرو گذاری چون زلف خود دلم را[M2]سرگشته و پریشان ای نور هر دودیده
[B][M1]در پای خار هجران افتاده در کشاکش[M2]وز گلبن وصالت هرگز گلی نچیده
[B][M1]گر دست من نگیری با خواجه بازگویم[M2]کز عاشقان بیدل دل می برد دو دیده
[B][M1]ما را بضاعت این است گر در مذاقت افتد[M2]درهای شعر حافظ بنویس بر جریده
[A]
[B][M1]من دوش پنهان می‌شدم تا قصر جانان سنگنک[M2]نرمک نهادم پای را رفتم به ایوان سنگنک
[B][M1]دیدم نگار نازنین بر تخت زر در خواب خوش[M2]من از نهیب بیم او چون بید لرزان سنگنک
[B][M1]کردم دو انگشتان دراز آهستهک آهستهک[M2]برداشتم برقع به ناز از ماه تابان سنگنک
[B][M1]یک نیمه نرگس باز کرد از خواب جنبانید سر[M2]شد بر رخ همچون مهش زلف پریشان سنگنک
[B][M1]گفتا به من ای باهنر گفتم منم مسکین تو[M2]تا گر کسی یابد خبر ای راحت جان سنگنک
[B][M1]باری به کام خویشتن آوردمش در بر دمی[M2]بانگ نوا زد آن زمان مرغ سحرخوان سنگنک
[B][M1]گفتا که حافظ خیز و رو صبح است بر ایوان شاه[M2]بر شاه خوان این قصه را از خلق پنهان سنگنک
[A]
[B][M1]مطرب خوش نوا بگو تازه به تازه نو به نو[M2]باده دلگشا بجو تازه به تازه نو به نو
[B][M1]با صنمی چو لعبتی خوش بنشین به خلوتی[M2]بوسه ستان به آرزو تازه به تازه نو به نو
[B][M1]بر ز حیات کی خوری گر نه مدام می خوری[M2]باده بخور به یاد او تازه به تازه نو به نو
[B][M1]شاهد دلربای من می کند از برای من[M2]نقش و نگار و رنگ و بو تازه به تازه نو به نو
[B][M1]باد صبا چو بگذری بر سر کوی آن پری[M2]قصه حافظش بگو تازه به تازه نو به نو
[A]
[B][M1]گر زلف پریشانت در دست صبا افتد[M2]هرجا که دلی باشد در دام بلا افتد
[B][M1]ماکشتی صبرخود دربحرغم افکندیم[M2]تاآخر از این طوفان هر تخته کجا افتد
[B][M1]هرکس به تمنائی فال ازرخ او گیرند[M2]بر تخته فیمروزی تا قرعه کرا افتد
[B][M1]گرزلف سیاهت رامن مشک ختاگفتم[M2]در تاب مشو جانا در گفته خطا افتد
[B][M1]آخرچه زیان افتد سلطان ممالک را[M2]کو را نظری روزی بر حال گدا افتد
[B][M1]آن باده که دلهارااز غم دهد آزادی[M2]پرخون جگر گردد چون دور بما افتد
[B][M1]احوال دل حافظ از دست غم هجران[M2]چون عاشق سرگردان کزدوست جداافتد
[A]
[B][M1]ببین هلالِ محرّم بخواه ساغر راح[M2]که ماه اَمن و اَمان است و سال صلح و صلاح
[B][M1]نزاع بر سر دنیای دون گدا نکند[M2]به پادشه بِنه ای نور دیده کوی فلاح
[B][M1]عزیز دار زمان وصال را کان دَم[M2]مقابلِ شبِ قدر است و روز استفتاح
[B][M1]بیار باده که روزش به خیر خواهد بود[M2]هر آن که جام صبوحی نهد چراغ صباح
[B][M1]کدام طاعتِ شایسته آید از من مست[M2]که بانگِ شام ندانم ز فالق الاصباح
[B][M1]دلا تو غافلی از کار خویش و می‌ترسم[M2]که کس درت نگشاید چو گم کنی مفتاح
[B][M1]به بوی وصل چو حافظ شبی به روز آور[M2]که بشکفد گل بختت ز جانبِ فتّاح
[B][M1]زمان شاه شجاع است و دور حکمت و شرع[M2]به راحت دل و جان کوش در صباح و رواح
[A]
[B][M1]من ار زآن که گردم به مستی هلاک[M2]به آیین مستان بریدم به خاک
[B][M1]به تابوتی از چوب تاکم کنید[M2]به راه خرابات خاکم کنید
[B][M1]به آب خرابات غسلم دهید[M2]پس آنگاه بر دوش مستم نهید
[B][M1]مریزید بر گور من جز شراب[M2]میارید در ماتمم جز رباب
[B][M1]ولیکن به شرطی که در مرگ من[M2]بنالد به جز مطرب و چنگ زن
[B][M1]تو خود حافظا سر ز مستی متاب[M2]که سلطان نخواهد خراج از خراب
[N]
این شعر در کتاب  در زمرهٔ ساقی‌نامه‌های منتسب به حافظ آمده است. هر چند لحن و زبان شعر نشان می‌دهد که این شعر به احتمال بالا از حافظ نیست.
[A]
[B][M1]ای زشرم عارضت گل کرده خوی[M2]بر عرق پیش عقیقت جام می
[B][M1]ژاله بر لاله است یا برگل گلاب[M2]یا بر آتش آب یا بر روت خوی
[B][M1]میشد ا زچشم آن کمان ابرو و دل[M2]از پی اش می رفت و گم می کرد پی
[B][M1]امشب از زلفت نخواهم داشت دست[M2]رو موذن بانگ می زن گو که حی
[B][M1]چون بین عامر بسی مجنون شوند[M2]گر برون آید شبی لیلی زحی
[B][M1]نی دمی لب بر لب مطرب نهاد[M2]چنگ را در زیر ناخن کرد پی
[B][M1]چنگ را بر دست مطرب نه دمی[M2]گو رگش بخراش و بخروشش زپی
[B][M1]عود بر آتش نه و منقل بسوز[M2]غم مدار از شدت سرمای دی
[B][M1]آنکه بهر جرعه ای جان می دهد[M2]جامه زو بستان و جامی ده به وی
[B][M1]ب تو زین پس اگر فلک خواری کند[M2]باز گو در حضرت دارای ری
[B][M1]خسرو افاق بخش آن کر سخاش[M2]نامه حاتم زنامش گشت طی
[B][M1]جام می پیش آرو چون حافظ مخور[M2]غم که جم کی بود یا کاووس کی
[A]
[B][M1]به فر دولت گیتی فروز شاه شجاع[M2]که با کسم نبود بهر مال و جاه نزاع
[B][M1]بیار می که چه خورشید مشغل افروزد[M2]رسد به کلبه درویش نیز فیض شعاع
[B][M1]صراحتی و حریفی خوشم زدنیا بس[M2]که غیر از این همه اسباب تفرقست و صداع
[B][M1]برو ادیب به جامی بدل کن این شفقت[M2]که من غلام مطیعم نه پادشاه مطاع
[B][M1]ز مسجدم به خرابات می‌فرستد عشق[M2]حریف باده رسید ای رفیق توبه وداع
[B][M1]هنر نمی خرد ایام غیر از اینم نیست[M2]کجا روم به تجارت بدین کساد متاع
[B][M1]ز زهد حافظ و طامات او ملول شدم[M2]بساز رود و غزل خوان که می روم به سماع
[A]
[B][M1]نور خدا نمایدت آینهٔ مجردی[M2]از در ما در آ اگر طالب عشق سرمدی
[B][M1]باده بده که دوزخ ار نام گناه ما برد[M2]آب زند بر آتشش معجزهٔ محمدی
[B][M1]شعبده باز می کنی هر دم و نیست این روا[M2]قال رسول ربنا ما انا قط من ددی
[B][M1]گر تو بدین جمال و فر، سوی چمن کنی گذر[M2]سوسن و سرو و گل به تو جمله شوند مقتدی
[B][M1]مرغ دل تو حافظا بستهٔ دام آرزوست[M2]ای متعلق خجل دم مزن از مجردی
[A]
[B][M1]دریغا خلعت حسن جوانی[M2]گرش بودی طراز جاودانی
[B][M1]دریغا حسرتا دردا کزین جوی[M2]نخواهد رفت آب زندگانی
[B][M1]همی باید برید از خویش و پیوند[M2]چنین رفته است حکم آسمانی
[B][M1]و کل اخ یفارقه اخوه[M2]لعمر ابیک الا الفرقدان
[A]
[B][M1]بلبل اندر ناله و، گُل خنده‌ی خوش می‌زند[M2]چون نسوزد دل که دلبر در وِی آتش می‌زند؟
[B][M1]زاهدا، از تیرِ مژگانش حذر کردن چه سود؟[M2]زخمِ پنهانم به ابروی کَمانکش می‌زند
[B][M1]ناخوشی‌ها دیده‌ام از زاهدِ پشمینه‌پوش[M2]من غلامِ مطربم کابریشمِ خوش می‌زند
[B][M1]محتسب، با ساغرِ رندان شکستن، روز و شب[M2]باده‌ی سرخ از صراحیّ منقّش می‌زند
[B][M1]حافظ عاشق، به رَغمِ زاهدِ دنیاپرست[M2]باده‌ی نوشین به روی یارِ مهوش می‌زند
[A]
[B][M1]برو ای زاهد و دعوت مکنم سوی بهشت[M2]که خدا در ازل از اهل بهشتم بسرشت
[B][M1]یک جو از خرمن هستی نتواند برداشت[M2]هر که در کوی فنا در ره حق دانه نکشت
[B][M1]تو و تسبیح و مصلا و ره زهد و صلاح[M2]من و میخانه و زنار و ره دیر و کنشت
[B][M1]منعم از می مکن ای صوفی صافی که حکیم[M2]در ازل طینت ما را به می ناب سرشت
[B][M1]راحت از عیش بهشت و لب حورش نبود[M2]هر که او دامن دلدار خود از دست بهشت
[B][M1]صوفی صاف بهشتی نبود زآنکه چو من[M2]خرقه در میکده‌ها در گرو باده نهشت
[B][M1]حافظا لطف حق ار با تو عنایت دارد[M2]باش فارغ ز غم دوزخ و ایمن ز بهشت
[A]
[B][M1]می‌زنم هر نفس از دست فراقت فریاد[M2]آه اگر نالهٔ زارم نرساند به تو باد
[B][M1]چه کنم گر نکنم ناله و فریاد و فغان[M2]در فراق تو چنانم که بداندیش مباد
[B][M1]روز و شب غصه و خون می‌خورم و چون نخورم[M2]چون ز دیدار تو دورم به چه باشم دلشاد
[B][M1]تا تو از چشم من سوخته دل دور شدی[M2]ای بسا چشمهٔ خونین که دل از دیده گشاد
[B][M1]حافظ دلشده مستغرق یادت شب و روز[M2]تو از این بندهٔ دل رفته به کلی آزاد
[A]
[B][M1]عشقت نه سرسریست که از دل بدر شود[M2]مهرت نه عارضیست که جای دگر شود
[B][M1]عشق تو در درونم و مهر تو در دلم[M2]با شیر اندر آمد و با جان بدر شود
[B][M1]دردیست درد عشق که اندر علاج آن[M2]هر چند سعی بیش نمایی بتر شود
[B][M1]اینک یکی منم که درین شهر هر شبی[M2]فریاد من ز ذروهٔ افلاک بر شود
[B][M1]با انکه گر سرشک فشانم به زنده رود[M2]کشت عراق جمله به یک روز تر شود
[B][M1]روزی به خرج غم نکند اشک من وفا[M2]گر دستگیر دیده نه خون جگر شود
[B][M1]تلخ است پاسخ تو ولیکن مرا چه غم[M2]با دست، بگذرد بلبانت شکر شود
[B][M1]منت خدای را که دل من نه زلف توست[M2]تا هر نفس ببادی زیر و زبر شود
[B][M1]نتوان شناخت موی میانت ز موی زلف[M2]گاهی که همچو حلقه بگردت کمر شود
[B][M1]یاد لب تو گر برود بر زبان کلک[M2]گردد مدام شهد و قلم نیشکر شود
[B][M1]گل مشک ریز باشد اگر بوی زلف تو[M2]یک شب بلطف همره باد سحر شود
[B][M1]دی در میان زلف بدیدم رخ نگار[M2]بر هیأتی که عقده محیط قمر شود
[B][M1]گفتم که ابتدا کنم از بوسه؟ گفت نه[M2]بگذار تا که ماه ز عقرب بدر شود
[B][M1]گفتم که چند گونه به پیشت بیان کنم[M2]گر میل خاطر تو بفضل و هنر شود
[B][M1]گفت این چه عادتست که هر روز تا بشب[M2]از هرزه گفتن تو مرا درد سر شود
[B][M1]فضل و هنر بتحفهٔ معشوق می‌بری[M2]خود مرد کی بود که بدینگونه خر شود
[B][M1]زر باشد آنکه کار تو چون زر کند ولی[M2]این هم بطالع تو همانا اگر شود
[B][M1]احوال بی نوایی بنده برین نسق[M2]چندان بود که صدر جهان را خبر شود
[B][M1]جان جهان جهانِ کرم میر عزّ دین[M2]کز بندگیش کار فلک معتبر شود
[A]
[B][M1]ساقیا ساغر شراب بیار[M2]یک دو جام شراب ناب بیار
[B][M1]داروی درد عشق یعنی می[M2]کاوست درمان شیخ و شاب بیار
[B][M1]آفتاب است و ماه باده و جام[M2]در میان مه آفتاب بیار
[B][M1]می‌کند عقل سرکشی تمام[M2]گردنش را ز می طناب بیار
[B][M1]بزن این آتش مرا آبی[M2]یعنی آن آتش چو آب بیار
[B][M1]گل اگر رفت گو به شادی رو[M2]باده ناب چون گلاب بیار
[B][M1]غلغل بلبل ار نماند چه غم[M2]قلقل شیشه شراب بیار
[B][M1]عم دوران مخور که رفت به باد[M2]نغمه بر بط و رباب بیار
[B][M1]وصل او جز به خواب نتوان دید[M2]دارویی کاوست اصل خواب بیار
[B][M1]گرچه مستم سه چار جام دگر[M2]تا به کلی شوم خراب بیار
[B][M1]یک دو رطل گران به حافظ ده[M2]گرگناه است و گر ثواب بیار
[A]
[B][M1]مباد کس چو من خسته مبتلای فراق[M2]که عمر من همه بگذشت در بلای فراق
[B][M1]غریب و عاشق و بیدل غریب و سرگردان[M2]کشیده محنت ایام و داغهای فراق
[B][M1]اگر به دست من افتد فراق را بکشم[M2]به آب دیده دهم باز خونبهای فراق
[B][M1]کجا روم؟ چه کنم؟ حال دل که را گویم؟[M2]که داد من بستاند دهد جزای فراق
[B][M1]ز درد هجر فراقم دمی خلاصی نیست[M2]خدای را بستان داد و ده سزای فراق
[B][M1]فراق را به فراق تو مبتلا سازم[M2]چنان که خون بچکانم ز دیده‌های فراق
[B][M1]من از کجا و فراق از کجا و غم ز کجا[M2]مگر که زاد مرا مادر از برای فراق
[B][M1]به داغ عشق تو حافظ چو بلبل سحری[M2]زند به روز و شبان خون فشان نوای فراق
[A]
[B][M1]پدید آمد رسوم بی وفایی[M2]نماند از کس نشان آشنایی
[B][M1]برند از فاقه نزد هر خسیسی[M2]کنون اهل هنر دست گدایی
[B][M1]کسی کاو فاضل است امروز در دهر[M2]نمی بیند زغم یک دم رهایی
[B][M1]ولیکن جاهل است اندر تنعم[M2]متاع او چو هست این دم بهایی
[B][M1]وگر شاعر بگوید شعر چون آب[M2]که دل را زآن فزاید روشنایی
[B][M1]نبخشندش جویی از بخل و امساک[M2]اگر خود فی المثل باشد سنایی
[B][M1]خرد در گوش هوشم دی همی گفت[M2]برو صبری بکن در بینوایی
[B][M1]قناعت را بضاعت ساز و می‌سوز[M2]در این درد و عنا چون بی‌نوایی
[B][M1]بیا حافظ به جان این پند بشنو[M2]که گر از پا درافتی با سر آیی
[A]
[B][M1]بیار باده و بازم رهان ز مخموری[M2]که هم به باده توان کرد دفع رنجوری
[B][M1]به هیچ وجه نتابد چراغ مجلس انس[M2]مگر به روی نگار و شراب انگوری
[B][M1]به سحر غمزه فتان هیچ غره مباش[M2]که آزمودم و سودی نداشت مغروری
[B][M1]ادیب چند نصیحت کنی که عشق مباز[M2]که هیچ نیست ادیب این سخن به دستوری
[B][M1]به عشق زنده بود جان مرد صاحبدل[M2]اگر تو عشق نداری برو که معذوری
[B][M1]به یک فریب نهادم صلاح خویش از دست[M2]دریغ آن همه زهد و صلاح مستوری
[B][M1]رسید دولت وصل و گذشت محنت هجر[M2]نهاد کشور دل باز رو به معموری
[B][M1]به هر کسی نتوان گفت درد او حافظ[M2]بدان بگو که کشیده‌ست محنت دوری
[A]
[B][M1]ای باد نسیم یار داری[M2]زآن نفحهٔ مشکبار داری
[B][M1]زنهار! مکن درازدستی[M2]با طرهٔ او چه کار داری؟
[B][M1]ای گل! تو کجا و روی زیباش[M2]او مشک و تو بار خار داری
[B][M1]نرگس! تو کجا و چشم مستش[M2]او سرخوش و تو خمار داری
[B][M1]ریحان! تو کجا و خط سبزش[M2]او تازه و تو غبار داری
[B][M1]ای سرو! تو با قد بلندش[M2]در باغ چه اعتبار داری
[B][M1]ای عقل! تو با وجود عشقش[M2]در دست چه اختیار داری؟
[B][M1]روزی برسی به وصل! حافظ[M2]گر طاقت انتظار داری!
[A]
[B][M1]برو زاهد به امیدی که داری[M2]که دارم همچو تو امیدواری
[B][M1]به جز ساغر چه دارد لاله در دست[M2]بیا ساقی بیاور آنچه داری
[B][M1]مرا در رسته دیوانگان کش[M2]که مستی خوشتر است از هوشیاری
[B][M1]بپرهیز از من ای صوفی بپرهیز[M2]که کردم توبه از پرهیزکاری
[B][M1]بیا دل در خم گیسوی او بند[M2]اگر خواهی خلاصی رستگاری
[B][M1]به دور گل خدا را توبه بشکن[M2]که عهد گل ندارد استواری
[B][M1]عزیزا نوبهار عمر بگذشت[M2]چو بر طرف چمن باد بهاری
[B][M1]بیا حافظ به پند تلخ کن نوش[M2]چرا عمری به غفلت می گذاری
[A]
[B][M1]جای حضور و گلشن امن است این سرای[M2]زین در به شادمانی و عیش وطرب در آی
[B][M1]ای کاخ دولتی تو چه کاخی که مدرج است[M2]در شاخسار گلشن تو سایه همای
[B][M1]هر صبح در هوای درت می کند صبوح[M2]جمشید تخت چرخ به جام جهان نمای
[B][M1]فرخنده نوگل تو چمن را حیات ده[M2]جعد بنفشهٔ تو صبا را گره گشای
[B][M1]خورشید در هوای تو چون ذره پای کوب[M2]جمشید درحریم تو چون بندگان بپای
[B][M1]حافظ مقیم درگه او باش و عیش کن[M2]کاندر بهشت بهتر از این گوشه نیست جای
[A]
[B][M1]شب از مطرب که دل خوش باد وی را[M2]شنیدم نالهٔ جانسوز نى را
[B][M1]چنان در سوز من سازش اثر کرد[M2]که بى‌رقّت ندیدم هیچ شىء را
[B][M1]حریفى بد مرا ساقى که در شب[M2]ز زلف و رخ نمودى شمس وفى را
[B][M1]چو شوقم دید در ساغر مى‌افزود[M2]بگفتم ساقى فرخنده پى را
[B][M1]رهانیدى مرا از قید هستى[M2]چو پیمودى پیاپى جام مى را
[B][M1]حماک الله عن شرّ النوائب[M2]جزاک الله فى الدّارین خیرا
[B][M1]چو بیخود گشت حافظ کى شمارد[M2]بیک جو ملکت کاووس کى را
[A]
[B][M1]لطف باشد گر نپوشى از گداها، روت را[M2]تا بکام دل ببیند دیدهٔ ما، روت را
[B][M1]همچو هاروتیم دایم در بلاى عشق زار[M2]کاشکى هرگز ندیدى دیدهٔ ما، روت را
[B][M1]کى شدى هاروت در چاه زنخدانش اسیر[M2]گر نگفتى شمه‌اى از حسن او ماروت را
[B][M1]بوى گل برخاست گوئى در چمنها، روت بود[M2]بلبلان مستند گوئى دیده چون ما، روت را
[B][M1]تا بکى با تلخى هجر تو سازد اى صنم[M2]روى بنما تا ببیند حافظ ما، روت را
[A]
[B][M1]تا جمالت عاشقان را زد بوصل خود صلا[M2]جان و دل افتاده‌اند از زلف و خالت در بلا
[B][M1]آنچه جان عاشقان از دست هجرت مى‌کشد[M2]س ندیده در جهان جز کشتگان کربلا
[B][M1]ترک ما گر مى‌کند رندى و مستى جان من[M2]ترک مستورى و زهدت کرد باید اولا
[B][M1]وقت عیش و موسم شادى و هنگام طرب[M2]پنجروز ایّام عشرت را غنیمت دان دلا
[B][M1]حافظا گر پایبوس شاه دستت مى‌دهد[M2]یافتى در هر دو عالم رتبت عز و علاء
[A]
[B][M1]خوشتر از کوی خرابات نباشد جایی[M2]که به پیرانه سرم دست دهد ماوایی
[B][M1]آرزو می‌کندم از تو چه پنهان دارم[M2]شیشهٔ باده و طلعت خوش زیبایی
[B][M1]جای من دیر مغان است مروح وطنی[M2]رای من رای بتان است مبارک رایی
[B][M1]چه کنی نوش که در دیر چو من شیدا نیست[M2]نیست این جز سخن بوالهوس رعنایی
[B][M1]به ادب باش که هر کس نتواند گفتن[M2]سخن پیر مگر برهمنی یا رایی
[B][M1]صنما غیر تو در خاطر ما کی گنجد[M2]که مرا نیست به غیر از تو به کس پروایی
[B][M1]رحم کن بر دل مجروح خراب حافظ[M2]زآن که هست از پی امروز یقین فردایی
[A]
[B][M1]چون در بهار خوبی امروز کامکاری[M2]شاید که عاشقان را کامی ز لب بر آری
[B][M1]با عاشقان بیدل تا چند ناز و عشوه[M2]بر بیدلان مسکین تا کی جفا و خواری
[B][M1]تا چند همچو چشمت در عین ناتوانی[M2]تا چند همچو زلفت در تاب و بی قراری
[B][M1]دردی که از تو دارم جوری که از تو بینم[M2]گر شمه‌ای بدانی دانم که رحمت آری
[B][M1]اسباب عاشقی را بسیار مایه باید[M2]دلهای همچو آتش چشمان رود باری
[B][M1]در هجر مانده بودم باد صبا رسانید[M2]از بوستان وصلت بوی امیدواری
[B][M1]گر چه به بوی وصلت در حشر زنده گردم[M2]سر بر نیارم از خاک از روی شرمساری
[B][M1]از بادهٔ وصالت گر جرعه‌ای بنوشم[M2]تا زنده‌ام نورزم آیین هوشیاری
[B][M1]ما بنده‌ایم و عاجز تو حاکمی و قادر[M2]گر می‌کشی به زورم ور می‌کشی به زاری
[B][M1]آخر ترحمی کن بر حال زار حافظ[M2]تا چند ناامیدی تا چند خاکساری
[A]
[B][M1]ساقی اگرت هوای ماهی[M2]جز باده مباد نزد ماهی
[B][M1]سجّاده و خرقه در خرابات[M2]بفروش و بیار جرعه ای می
[B][M1]گر زنده دلی شنو ز مستان[M2]در گلشن جان ندا یا حی
[B][M1]با درد درآ به بوی درمان[M2]کونین نگر ز عشق لاشی
[B][M1]اسرار دل است در ره عشق[M2]آواز سماع و نالهٔ نی
[B][M1]یک مفلس پاک باز در عشق[M2]بهتر ز هزار حاتم طی
[B][M1]سلطان صفت آن بت پری روی[M2]می آمد و خلق شهر در پی
[B][M1]مردم نگران به روی خوبش[M2]وز شرم گرفته عارضش خوی
[B][M1]حافظ ز غم تو چند نالد[M2]آخر من دلشکسته تا کی
[B2]بنشینم و با غم تو سازمجان در سرو کار عشق بازم
[A]
[B][M1]برو ای طبیبم از سر که خبر زسر ندارم[M2]به خدا رها کنم جان که زجان خبر ندارم
[B][M1]به عیادتم قدم نه که ز بیخودی شوم به[M2]می ناب نوش و هم ده که غم دگر ندارم
[B][M1]غمم ارخوری ازاین پس نکنم زغم خوری بس[M2]نظری به جز تو با کس به کسی دگر ندارم
[B][M1]ز زَرت کنند زیور به زرت کشند در بر[M2]من بینوای مضطر چه کنم که زر ندارم
[B][M1]دگرم مگو که خواهم که زدرگهت برانم[M2]تو براین و من بر آنم که دل از تو برندارم
[B][M1]به من ار چه می پرستم مدهید می به دستم[M2]مبرید دل زدستم که دل دگر ندارم
[B][M1]دل حافظ ار بجویی غم دل زتند خویی[M2]چه بگویمت بگویی سر دردسر ندارم
[A]
[B][M1]دلبر و جانان من برد دل و جان من[M2]برد دل و جان من دلبر و جانان من
[B][M1]از لب جانان من زنده شود جان من[M2]زنده شود جان من از لب جانان من
[B][M1]روضه ی رضوان من خاک سر کوی دوست[M2]خاک سر کوی دوست روضه ی رضوان من
[B][M1]این دل حیران من واله شیدای تست[M2]واله و شیدای تست این دل حیران من
[B][M1]یوسف کنعان من مصر ملاحت تر است[M2]مصر ملاحت تر است یوسف کنعان من
[B][M1]سرو گلستان من قامت دلجوی تست[M2]قامت دلجوی توست سرو گلستان من
[B][M1]حافظ خوشخوان من نقد کمال غیاث[M2]نقد کمال غیاث حافظ خوشخوان من
[A]
[B][M1]عید است و موسم گل، ساقی بیار باده[M2]هنگام گل که دیده بی می قدح نهاده
[B][M1]زین زهد و پارسایی بگرفت خاطر من[M2]ساقی بده شرابی تا دل شود گشاده
[B][M1]صوفی که دی نصیحت می­کرد عاشقان را[M2]امروز دیدمش مست، تقوا به باد داده
[B][M1]این یک دو روز دیگر گل را غنیمتی دان[M2]گر عاشقی طرب جوی، با ساقیان ساده
[B][M1]گل رفت ای حریفان غافل چرا نشینید[M2]بی­ بانگ رود و چنگ و بی یار و جام باده
[B][M1]در مجلس صبوحی دانی چه خوش نماید[M2]عکس عذار ساقی در جام می فتاده
[B][M1]مطرب چو پرده سازد شاید اگر بخواهند[M2]از طرز شعر حافظ در بزم شاهزاده
[A]
[B][M1]روزی که فلک از تو بریده‌ست مرا[M2]کس با لب پر خنده ندیده‌ست مرا
[B][M1]چندان غم هجران تو بر دل دارم[M2]من دانم و آن که آفریده‌ست مرا
[A]
[B][M1]اکنون که چمن گشت ز گلزار بهشتی[M2]ساقی می گلگون بطلب بر لب کشتی
[B][M1]زنگ غمت از دل می گلرنگ برد پاک[M2]بشنو که چنین گفت مرا پاک سرشتی
[B][M1]گر محتسبت بر کدوی باده زند سنگ[M2]بشکن تو کدوی سر او نیز به خشتی
[B][M1]آمرزش نقد است کسی را که در اینجا[M2]یاریست چو حوری و سرایی چو بهشتی
[B][M1]جهل من و ظلم تو فلک را چه تفاوت[M2]آنجا که بصر نیست چه خوبی و چه زشتی
[B][M1]بر خاک در خواجه که ایوان جلالت[M2]گر بالش زر نیست بسازیم به خشتی
[B][M1]ترسا بچه‌ای دوش همی‌گفت که حافظ[M2]حیف است که مردم کند آهنگ کنشتی
[A]
[B][M1]زآن بادهٔ دیرینهٔ دهقان پرورد[M2]در ده که تراز عمر نو خواهم کرد
[B][M1]مستم کن و بی خبر ز احوال جهان[M2]تا سر جهان بگویمت ای سره مرد
[A]
[B][M1]شب رفت به پایان و حکایت باقیست[M2]شکر تو نگفتیم و شکایت باقیست
[B][M1]گستاخی ما ز حد برون رفت ولی[M2]المنة لله که حکایت باقیست
[A]
[B][M1]یا کار به کام دل مجروح شود[M2]یا ملک دلم بی ملک روح شود
[B][M1]امید من آن است به درگاه خدا[M2]کابواب سعادت همه مفتوح شود
[A]
[B][M1]راه طلب تو خار غمها دارد[M2]کو راهروى که این قدمها دارد
[B][M1]دانى که ز روشناس عشق است آنکو[M2]بر چهرهٔ جان داغ ستمها دارد
[END]
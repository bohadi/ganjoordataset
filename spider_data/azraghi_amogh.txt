[START][A]
[B][M1]خدایگانا ، مهمان بنده بودستند
[M2]تنی دو ، دوش ، بنقل و نبید ورود و کباب
[B][M1]بطبع خرم و خندان شراب نوشیدند
[M2]که بر خماهن گردون فروغ زد سیماب
[B][M1]نه بر مزاج یکی دست یافت گرمی می
[M2]نه در دماغ یکی غلبه کرد قوت خواب
[B][M1]شرابشان برسیده است و بنده درمانده است
[M2]خدایگانا ، تدبیر بنده کن بشراب
[A]
[B][M1]مهترا ، هر چند شعرم زان هر شاعر بهست
[M2]تا توانستم نکردم من ز شعری اکتساب
[B][M1]قصد آن دارم که دامن در چنم زین روز بد
[M2]روز خوب خویش جویم بر ستوری چون عقاب
[B][M1]تا همی خوانم کتاب و تا همی جویم شراب
[M2]هم توقع کرده ام در برگ ره جفتی رکاب
[A]
[B][M1]گر چه ما از جزغ نیاساییم
[M2]جان پاکت ز غم بیاسوده است
[B][M1]مثلست این که : آفتاب بگل
[M2]کس نیندود و سخت بیهوده است
[B][M1]زیر هر پشته ای ز صورت تو
[M2]آفتابی بکه گل اندوده است
[A]
[B][M1]منت تو گردن من بنده را
[M2]سخت بیکبار گران بار کرد
[B][M1]بنده مدیح تو بمقدار گفت
[M2]جود تو احسان نه بمقدار کرد
[B][M1]قیمت شعر از تو بیآموختست
[M2]آنکه خریداری اشعار کرد
[B][M1]چشم دلم خیره و در خواب بود
[M2]جود تواش روشن و بیدار کرد
[B][M1]در شعرا نامم ظاهر نبود
[M2]صلت تو نام من اظهار کرد
[A]
[B][M1]گوشه ای از جهان گرفتستی
[M2]تا ترا از جهان فراغ بود
[B][M1]خدمت تو بعقل شاید کرد
[M2]آلت عاقلی دماغ بود
[A]
[B][M1]اختلاف مزاج تو خوش خوش
[M2]ارغوان تو زعفران کردند
[B][M1]چون ز زردی بسان زر گشتی
[M2]زیر خاکت چو زر نهان کردند
[A]
[B][M1]گر شاه جهان قصۀ من بنده بخواند
[M2]زین قصه همی حالت من بنده بداند
[B][M1]داند که میان دو سفر بندۀ درویش
[M2]بی یاوری شاه چه بیچاره بماند
[B][M1]زان همت چون دریا ، وز آن کف چون ابر
[M2]گه گاه بدین بندۀ بیچاره چکاند
[A]
[B][M1]قطعۀ مدح مرا چون دل و چون دیدۀ خویش
[M2]از پی فخر بدارند بزرگان عجم
[B][M1]پس من آری بتن خویش فرستم بر تو
[M2]مدح گویم که مگر مزد فرستی بکرم
[B][M1]تو بدینار کسان آب مرا تیره کنی
[M2]حشمت شعر و خط من بفروشی بدرم
[B][M1]لیکن آخر ز چنان روی کجا بتوانم
[M2]برسانم بوجیه و بشرف شکر تو هم ؟
[B][M1]گر بمدح تو کنون هیچ قلم بردارم
[M2]این سر انگشت قلم گیر قلم باد ، قلم
[A]
[B][M1]اگر چه نرگسدانها ز سیم وزر سازند
[M2]برای نرگس هم خاک نرگسستان به
[B][M1]بغربت اندر اگر سیم و زر فراوانست
[M2]هنوز هم وطن خویش و بیت احزان به
[END]
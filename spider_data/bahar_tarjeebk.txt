[START][A]
[B][M1]شاهی به میان آمد و شاهی ز میان رفت
[M2]صد شکر که‌ این‌ آمد و صد حیف که آن رفت
[B][M1]تیری به کمان آمد بر قصد دل خصم
[M2]هم گر به خطا ناگه تیری ز کمان رفت
[B][M1]سلطان جوان آمد شاد و خوش و پیروز
[M2]وان انده دیرین ز دل پیر و جوان رفت
[B][M1]آمد ملکی راد که از آمدن او
[M2]از عیش‌، نوید آمد و از رنج‌، نشان رفت
[B][M1]در آمدن این شه و در رفتن آن شاه
[M2]بیتی به زبان آمد کاوّل به زبان رفت
[B2]شاهی به میان آمد و شاهی ز میان رفت
صد شکر که این آمد و صد حیف که آن رفت
[B][M1]المنّه لله که جهان باز جوان شد
[M2]وین شاه فلک مرتبه سلطان جهان شد
[B][M1]جم رتبه محمدعلی آن شاه جوان‌بخت
[M2]کز فر وی این ملک کهن گشته‌، جوان شد
[B][M1]شاهی که به عهدش به جهان فتنه اگر بود
[M2]در دیدهٔ فتان بتان رفت و نهان شد
[B][M1]بسترد کفش خاک غم از روی جهان لیک
[M2]خاک غم او بر سر گنجینه و کان شد
[B][M1]بگزید چو بر مسند و اورنگ پدر جای
[M2]این گفته ملک را به فلک ورد زبان شد
[B2]شاهی به میان آمد و شاهی ز میان رفت
صد شکر که‌ این‌ آمد و صد حیف که آن رفت
[B][M1]امروز به جز شادی کار دگری نیست
[M2]کز دوحهٔ‌ اندوه به جز انده ثمری نیست
[B][M1]زین‌ آمده‌ دل خوش کن و زان رفته مخور غم
[M2]کز آمده و رفتهٔ گیتی خبری نیست
[B][M1]ای ترک بدین مژده بده باده که امروز
[M2]ما را به جز این ره سوی وصلت گذری نیست
[B][M1]آنجا که تو را تیر نظر در پی صید است
[M2]اهل نظری نیست که صید نظری نیست
[B][M1]لیکن ز میان رفت حدیث تو که امروز
[M2]در دهر جز این نکته حدیث دگری نیست
[B2]شاهی به میان آمد و شاهی ز میان رفت
صد شکر که‌ این ‌آمد و صد حیف که آن رفت
[B][M1]هر روز به دست دگری تاج و نگین بود
[M2]تا هست چنین باشد و تا بود چنین بود
[B][M1]آمد ملکی کش غم ملک و غم دین است
[M2]بگذشت شهی کش غم ملک و غم دین بود
[B][M1]این شاه در ایوان شهی صدرنشین گشت
[M2]وآن شاه در ایوان شهی صدرنشین بود
[B][M1]برتخت شهی این شه منصور، مکین باد
[M2]چونان که مظفر شه مغفور، مکین بود
[B][M1]زین قصه‌ وز آن غصه‌ به هر جا که‌ سخن رفت
[M2]پایان سخن را چو بدیدی نه جز این بود
[B2]شاهی به میان آمد و شاهی ز میان رفت
صد شکرکه‌این‌آمد و صد حیف که آن رفت
[B][M1]جشنی اگر امروز بدین مژده بباید
[M2]نیکوتر و زیباتر از این جشن نشاید
[B][M1]جشنی و به صدر اندر بنشسته امیری
[M2]کز خوی نکو زنگ غم از دل بزداید
[B][M1]فخرالامرا آصف دولت که ز جودش
[M2]حاتم به تحیر سر انگشت بخاید
[B][M1]فرمانده خاور که ز عدل و سخط او
[M2]تیهو بچه صید ازکف شاهین برباید
[B][M1]آراسته امروز یکی بزم که در وی
[M2]هر دم به میان این سخن نادره آید
[B2]شاهی به میان آمد و شاهی ز میان رفت
صد شکرکه‌این‌آمد و صد حیف که آن رفت
[B][M1]تا هست جهان‌، خسرو ما شاه جهان باد
[M2]با فر جهانداری و با بخت جوان باد
[B][M1]دیروز ملک زاده و امروز ملک گشت
[M2]یک قرن چنین بود و دوصد قرن چنان باد
[B][M1]تا بود به عیش تن وآسایش جان بود
[M2]تا باد به عیش تن و اسایش جان باد
[B][M1]در سایهٔ او آصف دولت به خراسان
[M2]ایمن ز غم و محنت و آسیب زمان باد
[B][M1]وین بنده بهارش به جهان مدح سراباد
[M2]وین گفته ز من در سخن خلق روان باد
[B2]شاهی به میان آمد و شاهی ز میان رفت
صد شکرکه‌این‌آمد و صد حیف که آن رفت
[A]
[B][M1]می ده که طی شد دوران جانکاه
[M2]آسوده شد ملک‌، الملک‌لله
[B][M1]شد شاه نو را اقبال همراه
[M2]کوس شهی کوفت بر رغم بدخواه
[B2]شد صبح طالع‌، طی شد شبانگاه
الحمد لله‌، الحمد لله
[B][M1]یک چند ما را غم رهنمون شد
[M2]جان یارغم گشت‌،‌دل غرق‌خون شد
[B][M1]مام وطن را رخ نیلگون شد
[M2]و امروز دشمن خوار و زبون شد
[B2]زبن جنبش‌ سخت‌، زبن فتح ناگاه
الحمد لله‌، الحمد لله
[B][M1]چندی ز بیداد فرسوده گشتیم
[M2]با خاک و با خون آلوده گشتیم
[B][M1]زیر پی خصم پیموده گشتیم
[M2]و امروز دیگر آسوده گشتیم
[B2]از ظلم ظالم‌، از کید بدخواه
الحمد لله‌، الحمد لله
[B][M1]آنان که ما را کشتند و بستند
[M2]قلب وطن را از کینه خستند
[B][M1]از کج نهادی پیمان شکستند
[M2]از چنگ ملت آخر نجستند
[B2]از حضرت‌ شیخ تا حضرت‌ شاه
الحمد لله‌، الحمد لله
[B][M1]آنان که با جور منسوب گشتند
[M2]در پیکر ملک میکروب گشتند
[B][M1]آخر به ملت مغضوب گشتند
[M2]از ساحت ملک جاروب گشتند
[B2]پیران جاهل‌، شیخان گمراه
الحمد لله‌، الحمد لله
[B][M1]چون کدخدا دید جور شبان را
[M2]از جا برانگیخت ستارخان را
[B][M1]سدّ ستم ساخت آن مرزبان را
[M2]تاکرد رنگین تیغ وسنان را
[B2]از خون دشمن وز مغز بدخواه
الحمد لله‌، الحمد لله
[B][M1]پس مستبدین لختی جهیدند
[M2]گفتند لختی‌، لختی شنیدند
[B][M1]ناگه ز هر سو شیران رسیدند
[M2]آن روبهان باز دم درکشیدند
[B2]شد طعمهٔ شیر بیچاره روباه
الحمد لله‌، الحمد لله
[B][M1]یک سو سپهدار شد فتنه را سد
[M2]یک سو یورش برد سردار اسعد
[B][M1]ضرغام پر دل‌، آمد ز یک حد
[M2]برکف گرفتند تیغ مهند
[B2]بستند بر خصم از هر طرف راه
الحمد لله‌، الحمد لله
[B][M1]اقبال شد یار با بختیاری
[M2]گیلانیان را حق کرد یاری
[B][M1]جیش عدو شد یکسر فراری
[M2]درگنج غم گشت دشمن حصاری
[B2]شد کار ملت بر طرز دلخواه
الحمد لله‌، الحمد لله
[B][M1]بد خواه دین را سدی متین بود
[M2]لیکن مر او را غم درکمین بود
[B][M1]خاکش به سر شد پاداشش این بود
[M2]دشمن که با عیش دایم قرین بود
[B2]اکنون قرین است با ناله و آه
الحمد لله‌، الحمد لله
[B][M1]بخت سپهدار فرخنده بادا
[M2]سردار اسعد پاینده بادا
[B][M1]صمصام ایران برنده بادا
[M2]ضرغام دین را دل زنده بادا
[B2]کافتاد از ایشان بدخواه در چاه
الحمد لله‌، الحمد لله
[B][M1]ستارخان را بادا ظفر یار
[M2]تبریزیان را یزدان نگهدار
[B][M1]سالارشان را نیکو بودکار
[M2]احرار را نیز دل باد بیدار
[B2]تا حمله گویند با جان آگاه
الحمد لله‌، الحمد لله
[A]
[B][M1]چندگویی چرا مانده ویران
[M2]هند و افغان و خوارزم و ایران
[B][M1]چندگویی چرا جسته مأوا
[M2]خرس پتیاره بر جای شیران
[B][M1]چندگویی چرا روز حاجت
[M2]مانده ازکار، دست دلیران
[B][M1]چندگویی چرا ما اسیریم
[M2]زانکه آزادی ما اسیران
[B2]جنبش و دوستی و وداد است
روز یکرنگی و اتحاد است
[B][M1]ثروت وملک و ناموس ومذهب
[M2]چار چیز است در ما مرکب
[B][M1]ثروت و ملک و ناموس ما را
[M2]برده این اختلافات مذهب
[B][M1]اختلافات مذهب در اسلام
[M2]روزما را سیه کرده چون شب
[B][M1]عزت ما به دو چیز بسته است
[M2]اتحاد اول و بعد مکتب
[B2]کاین دو، اول طریق ارشاد است
روز یکرنگی و اتحاد است
[B][M1]اجنبی یارگردد نگردد
[M2]خصم‌، غمخوارگردد نگردد
[B][M1]آنکه بیمار را زهر داده است
[M2]خود پرستارگردد نگردد
[B][M1]وآنکه صد بی‌وفایی به ماکرد
[M2]او وفادارگردد نگردد
[B][M1]زبن خرابی که درکار ما هست
[M2]سخت‌تر کار گردد نگردد
[B2]زین سبب چاره صلح و سداد است
روز یکرنگی و اتحاد است
[B][M1]هند و ترکیه و مصر و ایران
[M2]تونس و فاس و قفقاز و افغان
[B][M1]در هویت دو، اما به دین‌، یک
[M2]مختلف‌، تن ولی متحد، جان
[B][M1]جملگی پیرو دین احمد
[M2]جملگی تابع نص قرآن
[B][M1]مسلمی گر بگرید به طنجه
[M2]مؤمنی نالد اندر بدخشان
[B2]آری این راه و رسم عباد است
روز یکرنگی و اتحاد است
[B][M1]وقت حق‌خواهی و حقگزاری‌ست
[M2]روز دینداری و روز یاری است
[B][M1]حکم اسلام و حکم پیمبر
[M2]بر تو و او و ما جمله جاری است
[B][M1]ما و اویی نباشد در اسلام
[M2]کاین سخن‌ها ز دشمن شعاری است
[B][M1]چار یار نبی صلح بودند
[M2]زین سبب جنگ ما و تو خواری است
[B2]تیشهٔ ریشهٔ دین عناد است
روز یکرنگی و اتحاد است
[A]
[B][M1]ای فلک آل علی را از وطن آواره کردی
[M2]زان سپس در کربلاشان بردی و بیچاره کردی
[B][M1]تاختی از وادی ایمن غزالان حرم را
[M2]پس اسیر پنجهٔ گرگان آدمخواره کردی
[B][M1]جسم پاک شیرمردان را نمودی پاره پاره
[M2]هم دل شیر خدا را زین مصیبت پاره کردی
[B][M1]گوشوار عرش رحمن را بریدی سر، پس آنکه
[M2]دخترانش را ز کین بی‌گوشوار و یاره کردی
[B][M1]جبههٔ فرزند زهرا را ز سنگ کین شکستی
[M2]تو مگر ای آسمان‌! دل‌را ز سنگ‌خاره کردی
[B][M1]تا کنی خورشید عصمت را به ابر کینه پنهان
[M2]دشت را ز اعدای دین پرثابت و سیاره کردی
[B][M1]جورها کردی از اول در حق پاکان ولیکن
[M2]در حق آل پیمبر جور را یکباره کردی
[B][M1]کودکی دیدی صغیر اندر میان گاهواره
[M2]چون ‌نکردی شرم‌ و ازکین قصد آن گهواره کردی
[B][M1]چاره می‌جستند در خاموشی آن طفل گریان
[M2]خود تو در یک ‌لحظه از پیکان ‌تیرش چاره کردی
[B][M1]سوختی از آتش کین خانهٔ آل علی را
[M2]وایستادی بر سر آن آتش و نظاره کردی
[B2]خانمان آل زهرا رفت بر باد از جفایت
آوخ از بیداد و داد از جور و فریاد از جفایت
[B][M1]آسمانا جز به کین آل پیغمبر نگشتی
[M2]تا نکشتی آل زهرا را از این ره برنگشتی
[B][M1]چون فکندی آتش کین در حریم آل یسین
[M2]ز آه آتش بارشان چون شد که خاکستر نگشتی
[B][M1]چون بدیدی مسلم اندر کوفه بی‌یار است و یاور
[M2]از چه‌رو او را در آن بی‌یاوری یاور نگشتی
[B][M1]چون دو طفل مسلم اندر کوفه گم کردند ره را
[M2]از چه آن گمگشتگان را جانبی رهبر نگشتی
[B][M1]چون به زندان عبیداله فتادند آن دو کودک
[M2]از چه‌ رو غمخوار آن دو کودک مضطر نگشتی
[B][M1]چون تن آن کودکان از تیغ حارث گشت بی‌سر
[M2]از چه ‌رو بی‌تن نگشتی از چه‌ رو بی‌سر نگشتی
[B][M1]چون شدند آن کودکان از فرقت مادر گدازان
[M2]از چه رو برگرد آن طفلان بی‌مادر نگشتی
[B][M1]چون حسین‌بن علی با لشکرکین شد مقابل
[M2]از چه پشتیبان آن سلطان بی‌لشگر نگشتی
[B][M1]چون دچار موج غم شد کشتی آل محمد
[M2]از چه رو ای زورق بیداد! بی‌لنگر نگشتی
[B2]خانمان آل زهرا رفت بر باد از جفایت
آوخ از بیداد و داد از جور و فریاد از جفایت
[A]
[B][M1]ای دل ز جفای دیده یاد آر
[M2]زان اشک به ره چکیده یاد آر
[B][M1]این نکتهٔ ناگزیر بشنو
[M2]وین قصهٔ ناشنیده یاد آر
[B][M1]زین ملک ستم کشیده‌، یعنی
[M2]ز ایران تعب کشیده یاد آر
[B][M1]ز آن روزکه اشکبار بودی
[M2]درگوشهٔ غم خزیده یاد آر
[B][M1]امروزکه زخم یافت مرهم
[M2]زان جسم به خون طپیده یاد آر
[B][M1]گرکسوت نو بریده‌ای باز
[M2]زان پیرهن دریده یاد آر
[B][M1]امروز که چهر بخت دیدی
[M2]زان عارضهٔ ندیده یاد آر
[B][M1]امروزکه شد بهار پیدا
[M2]زان باغ خزان رسیده یاد آر
[B][M1]هر وقت که قصد کارکردی
[M2]این یک بیت گزیده یاد آر:
[B2]غافل منشین که بخت یار است
هشیار نشین که وقت کار است
[B][M1]یک چند شد از جفای اشرار
[M2]بنیاد بقای ما نگونسار
[B][M1]یک چند بهر دیار و هر شهر
[M2]گشتیم قتیل تیغ اشرار
[B][M1]با اینکه به حق حق نبودیم
[M2]در هیچ طریقه‌ای گنه کار
[B][M1]تا آنکه مجاهدین دانا
[M2]ما راگشتند ناصر و یار
[B][M1]از خطهٔ مرد خیزتبریز
[M2]بر بست میان‌، گزیده ستار
[B][M1]ازکشور رشت نیز برخاست
[M2]آوازهٔ حضرت سپهدار
[B][M1]صمصام برآمد از صفاهان
[M2]سید عبدالحسین از لار
[B][M1]از شاه حقوق خویشتن را
[M2]کردند طلب به جهد بسیار
[B][M1]امروزکه رنج برطرف گشت
[M2]ای ملت رنجدیده زنهار
[B2]غافل منشین که بخت یار است
هشیار نشین که وقت کار است
[B][M1]در جهل مباش و دانش اندیش
[M2]کز جهل نرفت کاری از پیش
[B][M1]زنهار به فکرکار خود باش
[M2]بیگانه چنین مباش از خویش
[B][M1]با داوری فکر تا توانی
[M2]می کوش به مرهم دل ریش
[B][M1]در فکر وکیل باهنر باش
[M2]لیکن نه به طرز دورهٔ‌ پیش
[B][M1]خود شرط وکیل نیست امروز
[M2]قطر تنه و درازی ریش
[B][M1]از ظاهر بی‌درون حذرکن
[M2]وز عالم بی‌عمل بیندیش
[B][M1]امروزکه روز نیک‌بختی است
[M2]می کوش به نیک‌بختی خویش
[B][M1]امروز درست باید انداخت
[M2]تیری که نهفته‌ایم درکیش
[B][M1]گر زانکه خدنگ بر خطا رفت
[M2]گردیم نشان تیز تشویش
[B][M1]پندی دهمت ز خیرخواهی
[M2]از جان بنیوش پند درویش
[B2]غافل منشین که بخت یار است
هشیار نشین که وقت کار است
[B][M1]شد لطف خدا به خلق شامل
[M2]افتاد بدست‌، مقصد دل
[B][M1]شد از پس جهدهای بسیار
[M2]امروز مراد ملک حاصل
[B][M1]امروزکه روزکاردانی است
[M2]چندین منشین زکار عاطل
[B][M1]بی‌حیله و دست کاری و مکر
[M2]یک ره بگزین وکیل عامل
[B][M1]نادان چو مواضعت نماید
[M2]دانا افتد به دام هایل
[B][M1]کی آنکه به‌قصد جاه و مال است
[M2]درکار وکالت است قابل
[B][M1]بایست وکیل ممتحن جست
[M2]با خاطر پاک و رای مقبل
[B][M1]ورنه زهجوم طعنهٔ خلق
[M2]عاطل گردد وکیل باطل
[B][M1]گفتار بهار خسته دل را
[M2]بشنو، بشنو به حس کامل
[B2]غافل منشین که بخت یار است
هشیار نشین که وقت کار است
[A]
[B2]با بنده فلک چرا به جنگ است
سبحان الله این چه رنگ است
[B][M1]بودم روزی به شهر تبریز
[M2]آقا و ولی عهد و با چیز
[B][M1]شه هرمز بود و بنده پرویز
[M2]و اینک شده‌ام ز دیده خونریز
[B2]کاین چرخ چرا چنین دورنگ است
سبحان‌الله این چه رنگ است
[B][M1]بودم روزی به شهر تهران
[M2]مولا و خدایگان و سلطان
[B][M1]بستم همه را به توپ غران
[M2]گفتم که کسی نماند از ایشان
[B2]دیدم روز دگر که جنگ است
سبحان‌الله این چه رنگ است
[B][M1]گفتیم که خلق حرف مفتند
[M2]آخر دیدیم دم کلفتند
[B][M1]خیلی گفتیم وکم شنفتند
[M2]یک جنبش سخت کرده گفتند
[B2]بسم‌الله ره سوی فرنگ است
سبحان‌الله این چه رنگ است
[B][M1]گفتیم که ما ز گندگانیم
[M2]زحمت ز خدا به بندگانیم
[B][M1]سوی ادسا شوندگانیم
[M2]غم نیست که از روندگانیم
[B2]بنشستن ما به خانه ننگ است
سبحان‌الله این چه رنگ است
[B][M1]سوی ادسا شدیم هی هی
[M2]مجنون‌آسا شدیم هی هی
[B][M1]بی‌برگ و نوا شدیم هی هی
[M2]یکباره فنا شدیم هی هی
[B2]آن دل که به ما بسوخت سنگ است
سبحان‌الله این چه رنگ است
[B][M1]اندر ادسا قزی جمیله
[M2]آمد چون لیلی ازقبیله
[B][M1]مجنون شدمش بلا وسیله
[M2]بگذاشت به گوش من فتیله
[B2]گفتم که نه وقت لاس و دنگ است
سبحان‌الله این چه رنگ است
[B][M1]بدبختی ما نگر که خانم
[M2]ناداد دگر به دست ما دم
[B][M1]یک روز و دو روز بود و شد گم
[M2]با خودگفتیم خسروا قم
[B2]کن عزم سفرکه وقت تنگ است
سبحان‌الله این چه رنگ است
[B][M1]بر یاد نگار عیسوی کیش
[M2]کردیم سفر به ملک اطریش
[B][M1]درویشانه گذشتم از خویش
[M2]کز عشق‌، شهان شوند درویش
[B2]دیدم ره دور و پای لنگ است
سبحان‌الله این چه رنگ است
[B][M1]خانم ز نظر برفت باری
[M2]مقصود سفر برفت باری
[B][M1]وقتم به هدر برفت باری
[M2]چون عشق ز سر برفت باری
[B2]گفتم که نه موقع درنگ است
سبحان‌الله این چه رنگ است
[B][M1]دیدیم به شهر قال و قیل است
[M2]صحبت زنگار بی‌بدیل است
[B][M1]وز ما سخنان بس طویل است
[M2]گفتیم که نام ما خلیل است
[B2]گفتیم که کار ما شلنگ است
سبحان‌الله این چه رنگ است
[B][M1]با خود گفتیم ممدلی هی
[M2]وقت سفر است یا علی هی
[B][M1]برخیز و برو مگر شلی هی
[M2]خود را آماده کن ولی هی
[B2]بپا که زمانه تیز چنگ است
سبحان‌الله این چه رنگ است
[B][M1]آنکس که تو راست میهماندار
[M2]بسیار رفیق تو است بسیار
[B][M1]از توپ و تفنگ و جیش جرار
[M2]همره کندت‌، مترس زنهار
[B2]بشتاب که وقت نام و ننگ است
سبحان‌الله این چه رنگ است
[B][M1]وانگاه ز شهر «‌ماربنباد»
[M2]رفتیم به بادکوبه دلشاد
[B][M1]صاحبخانه نوید می‌داد
[M2]می‌‎گفت برو به استرآباد
[B2]گفتیم که ممدلی زرنگ است
سبحان‌الله این چه رنگ است
[B][M1]گفتم قلی اف بیا بیا زود
[M2]آماده بکن یکی پاراخود
[B][M1]نامرد به قیمتش بیفزود
[M2]من نیز قبول کردم از جود
[B2]گفتم که نه ‌وقت چنگ چنگ است
سبحان‌الله این چه رنگ است
[B][M1]وانگاه به رسم میهمان‌ها
[M2]رفتیم به ایل ترکمان‌ها
[B][M1]دادیم نویدها به آنها
[M2]گفتیم که ای عزیز جان‌ها
[B2]از غم دل ما به رنگ رنگ است
سبحان‌الله این چه رنگ است
[B][M1]گفتم سخنان به مکر و فن‌ها
[M2]پختم همه را از آن سخن‌ها
[B][M1]خوش داد نتیجه ما و من‌ها
[M2]این نقشه نه خوب گشت تنها
[B2]هرنقشه که می کشم قشنگ است
سبحان‌الله این چه رنگ است
[B][M1]من ممدلی گریز پایم
[M2]با دولت روس آشنایم
[B][M1]تهران تو کجا و من کجایم
[M2]خواهم که به جانب تو آیم
[B2]کز عشق تو کله‌ام دبنگ است
سبحان‌الله این چه رنگ است
[B][M1]ای ترکمنان نیک‌منظر
[M2]ریزید به شهر و قلعه ‌یکسر
[B][M1]چاپید هرآنچه اسب و استر
[M2]زآغوش پدر کشید دختر
[B2]کاین مایهٔ پیشرفت جنگ است
سبحان‌الله این چه رنگ است
[B][M1]وانگاه دو اسبه با دل شاد
[M2]رفتیم به شهر استرآباد
[B][M1]کردیم علم چماق بیداد
[M2]گفتیم که هرکه پیشکش داد
[B2]ایمن زگلولهٔ تفنگ است
سبحان‌الله این چه رنگ است
[B][M1]«‌ارشد» که چو ما نشد هراسان
[M2]شد عازم شاهرود و سمنان
[B][M1]از سوی دگر رشید سلطان
[M2]شد از ره راست سوی تهران
[B2]گفتیم که وقت دنگ وفنگ است
سبحان‌الله این چه رنگ است
[B][M1]خود گرچه ز شوق تیز بودیم
[M2]در وحشت وترس نیز بودیم
[B][M1]هردم به سرگریز بودیم
[M2]هر لحظه بجست و خیز بودیم
[B2]گفتی که به راه ما پلنگ است
سبحان‌الله این چه رنگ است
[B][M1]گفتند که کارها شلوغ است
[M2]وین کهنه چراغ بی‌فروغ است
[B][M1]سرمایهٔ ارتجاع دوغ است
[M2]گفتیم که جملگی دروغ است
[B2]گفتیم که جملگی جفنگ است
سبحان‌الله این‌چه رنگ است
[B][M1]گفتندکه کشته شد رشیدت
[M2]گفتند که پاره شد امیدت
[B][M1]گفتند وعید شد نویدت
[M2]گفتند سیاه شد سفیدت
[B2]دیدم سر من ز غصه منگ است
سبحان‌الله این چه رنگ است
[B][M1]گفتند که خصم کینه‌خواه است
[M2]بدخواه به راه و نیمه راه است
[B][M1]قصد همگی به قتل شاه است
[M2]دیدیم‌.که روز ما سیاه است
[B2]وآئینهٔ ما قرین زنگ است
سبحان‌الله این چه رنگ است
[B][M1]گفتندکه ارشدت جدو شد
[M2]وان میر مکرمت کتو شد
[B][M1]اردوی منظ‌مت چپو شد
[M2]هنگام بدو بدو بدو شد
[B2]بگریز که جعبه بی‌فشنگ است
سبحان‌الله این چه رنگ است
[B][M1]گفتند جناب حکمفرما
[M2]زحمت چکسوز دگر بفرما
[B][M1]برگرد کجا که بودی آنجا
[M2]دیدم زین بیش جنگ و دعوا
[B2]حقا که برای بنده ننگ است
سبحان‌الله این چه رنگ است
[B][M1]بنمود زمانه هرزه پوئی
[M2]وین گردون کرد تیره‌روئی
[B][M1]افکند مرا به مرده‌شوئی
[M2]گفتیم مگر که جنگجوئی
[B2]چون عشق نگار شوخ و شنگ است
سبحان‌الله این چه رنگ است
[B][M1]امروز ز بخت در گله استم
[M2]درگیر شکنجه و تله استم
[B][M1]درکار فرار و ولوله استم
[M2]گر بنده امیر قافله استم
[B2]این قافله تا به حشر لنگ است
سبحان‌الله این چه رنگ است
[A]
[B][M1]ماه مشروطه در این ملک طلوعیدن کرد
[M2]انتخابات دگر بار شروعیدن کرد
[B][M1]شیخ در منبر و محراب خشوعیدن کرد
[M2]حقه و دوز وکلک باز شیوعیدن کرد
[B2]وقت جنگ و جدل و نوبت فحش وکتک است
انتخابات شد و اول دوز و کلک است
[B][M1]صاحب‌الرأیا! رو صبح‌نشین روی خرک
[M2]رأی‌ها پیش نه و داد بزن های جگرک
[B][M1]پوت قند آید ازبهرتو و توپ برک
[M2]می‌دود پیشتر و می‌دهدت پیشترک
[B2]هرکه عقلش کم و فضل و خردش کمترک است
انتخابات شد و اول دوز و کلک است
[B][M1]این وکالت نه به‌آزادی و خوش تعلیمی است
[M2]نه به دانستن تاربخ و حقوق و شیمی است
[B][M1]بلکه در تنبلی وکم‌دلی و پربیمی است
[M2]یا بپوطین و کلاه و فکل و تعلیمی است
[B2]یا به‌تسبیح و به‌عمامه و تحت‌الحنک‌است
انتخابات شد و اول دوز و کلک است
[B][M1]تو برو جا به دل مردم بازاری کن
[M2]گه ز خودگاه ز من یاد به هشیاری کن
[B][M1]گر وکالت به من افتاد تو پاداری کن
[M2]ور به اسم تو درآمد تو ز من یاری کن
[B2]اسم ما هر دو اگربود دگر یک بیک است 
انتخابات شد و اول دوز و کلک است
[B][M1]حضرت آقا خوش باشکه فالت فال است
[M2]از زر و سیم دگر جیب تو مالامال است
[B][M1]هرکه آقاست نکو طالع و خوش اقبالست
[M2]گه نمایندگی مجلس و قیل و قال است
[B2]گاه میرآخور و بیرونی و چوب وفلک است
انتخابات شد و اول دوز و کلک است
[B][M1]طرفه عهدیست که هرگوشه کنی روی فراز
[M2]هرکه دزدی نکند همسر خار و خشک است
[B][M1]نه ادارات مبراست نه محراب نماز
[M2]انتخابات شد و اول دوز و کلک است
[B2]گلهٔ دزدان بینی همه با عشوه وناز
هرکه دزد است بهر جای بود محرم راز
[B][M1]نوبهارا بود اندر سخنانت نمکی
[M2]اف برآن کاورد اندر سخنان توشکی
[B][M1]هرچه داری ده و بستان ز وکالت کمکی
[M2]ملک‌هایی که تو بینی همه دارد درکی
[B2]این وکالت ده پرفایدهٔ بی‌درک است
انتخابات شد و اول دوز و کلک است
[A]
[B][M1]در دست کسانی است نگهبانی ایران
[M2]کاصرار نمودند به ویرانی ایران
[B][M1]آن قوم‌، سرانند که زیر سر آنهاست
[M2]سرگشتگی و بی‌سرو سامانی ایران
[B][M1]الحق که خطا کرده و تقصیر نمودند
[M2]این سلسله در سلسله جنبانی ایران
[B][M1]در سلطنت مطلقه چندی پدرانشان
[M2]بردند منافع ز پریشانی ایران
[B][M1]نعم‌الخلفان نیز درین دورهٔ فترت
[M2]ذیروح شدند از جسد فانی ایران
[B][M1]پامال نمودند و زدودند و ستردند
[M2]آزادی ایران و مسلمانی ایران
[B][M1]کشتند بزرگان را و ابقا ننمودند
[M2]بر شیخ حسین و به خیابانی ایران‌
[B2]گر خون خیابانی مظلوم بجوشد
سرتاسر ایران کفن سرخ بپوشد
[B][M1]کشت ‌آن‌ حسن از بهر وطن‌، گر دو سه کاشی
[M2]کشت این ‌حسن احرار وطن را چو مواشی
[B][M1]تقلید از او کرد و ندانست و خطا کرد
[M2]آری در کهدان شکند سارق ناشی
[B][M1]این صاحب کابینه و آن والی تبریز
[M2]صدری که چنین است چنانند حواشی
[B][M1]گه ‌قتل مهین شیخ حسین‌خان را در فارس
[M2]تصویب نمودند به صد عذرتراشی
[B][M1]گه بر سرتبریز دویدند و نمودند
[M2]قانون اساسی را از هم متلاشی
[B][M1]در سایهٔ قانون سر قانون‌طلبان را
[M2]از تن ببریدند و نکردند تحاشی
[B][M1]آوخ اگر ارواح شهیدان به قیامت
[M2]گیرند گریبان نژاد لله‌باشی
[B2]گر خون خیابانی مظلوم بجوشد
سرتاسر ایران کفن سرخ بپوشد
[B][M1]دریوزه گری کوفت در صاحب‌خانه
[M2]وانگاه برفت از اثر صاحب خانه
[B][M1]از کثرت تلبیس و ریا کرد به خود جلب
[M2]چون گربهٔ عابد نظر صاحب خانه
[B][M1]از بهرگدایی شد و چون خانه تهی دید
[M2]بگرفت به حجت کمر صاحب خانه
[B][M1]دژخیم خیابانی ازین قسم به تبریز
[M2]وارد شد و شد حمله‌ور صاحب خانه
[B][M1]با آنکه در افواه عوام است که مهمان
[M2]من‌باب مثل هست خر صاحب خانه
[B][M1]این نره‌خران لگدانداز شتر کین
[M2]جستند به دیوار و در صاحب خانه
[B][M1]در خانهٔ احرار شدند، از ره اصرار
[M2]مهمان و بریدند سر صاحب خانه
[B2]گر خون خیابانی مظلوم بجوشد
سرتاسر ایران کفن سرخ بپوشد
[B][M1]رندان به گمانشان که شکاری سره کردند
[M2]وز قتل مهمان‌، کار جهان یکسره کردند
[B][M1]روبه‌صفتان بین که چسان پنجه خونین
[M2]از فرط سفه درگلوی قسوره کردند
[B][M1]آزادی را بلهوسان ملعبه کردند
[M2]حریت را بی‌خردان مسخره کردند
[B][M1]راندند ز خون شهدا سیل و بر آن سیل
[M2]از نعش بزرگان وطن قنطره کردند
[B][M1]قصری زخیانت بنهادند و بر آن قصر
[M2]از لخت دل سوختگان کنگره کردند
[B][M1]وانگه پی تنویر شبستان شقاوت
[M2]از تیر جفا، سینهٔ ما پنجره کردند
[B][M1]وز کینه شبانگاه‌، تجددطلبان را
[M2]کشتند و تو گویی عملی نادره کردند
[B2]گر خون خیابانی مظلوم بجوشد
سرتاسر ایران کفن سرخ بپوشد
[B][M1]جمعی پی ترحیم خیابانی مظلوم
[M2]اجلاس نمودند نجیبانه درین بوم
[B][M1]رسم‌ است که‌ چون‌ مُرد مسلمان‌،‌ پی ترحیم
[M2]قرآن به دعا ختم کند امت مرحوم
[B][M1]جز آنکه مسلمان نبود یا که نباشند
[M2]حکام مسلمان و مسلمانی مرسوم
[B][M1]چون مرده مسلمان بود و زنده مسلمان
[M2]از ختم و عزا منع حرام آید و مذموم
[B][M1]این بلعجبی بین که به‌جد حمله نمودند
[M2]بر مجلس ترحیم خیابانی مظلوم
[B][M1]بستند ره آمد و شد را به رخ خلق
[M2]وابداع نمودند ز نو قاعده‌ای شوم
[B][M1]غافل که ازین حرکت مذبوح‌، نگردد
[M2]آزادی معدوم و ستمکاری مکتوم
[B2]گر خون خیابانی مظلوم بجوشد
سرتاسر ایران کفن سرخ بپوشد
[B][M1]از آستی ار دست حقیقت به در آید
[M2]این دستگه غیر طبیعی به سر آید
[B][M1]رخسار بپوشند وجیهان ریاکار
[M2]گر چهر حقیقت ز پس پرده درآید
[B][M1]ای قاتل آزادی ایران به حذرباش
[M2]زان لحظه که قاضی به‌سر محتضر آید
[B][M1]پر گیرد و در بارگه عدل بنالد
[M2]این روح کزین کالبد خسته برآید
[B][M1]ملت بود آن شیر که هنگام تزاحم
[M2]چون بیشتر آزرده شود پیشتر آید
[B][M1]ای پیر مکن گریه که هنگام مکافات
[M2]از روح جوان تو بر تو خبر آید
[B][M1]وی کودک نالان پدر کشتهٔ مسکین
[M2]زاری مکن امروز که روز دگر آید
[B2]گر خون خیابانی مظلوم بجوشد
سرتاسر ایران کفن سرخ بپوشد
[A]
[B][M1]خیزکز مشرق عیان گردید شب
[M2]سرمهٔ چشم جهان گردید شب
[B][M1]تا شبیخون راکجا خواهد زدن
[M2]عرضگاه اختران گردید شب
[B][M1]چون‌زنی‌زنگی‌پس‌شعری‌زرد
[M2]در پس انجم نهان گردید شب
[B][M1]برق چشم و تاب دندانش نگر
[M2]خنده را زنگی نشان گردید شب
[B][M1]نی غلط گفتم ز تیر آه من
[M2]سر بسر غربال‌سان گردید شب
[B][M1]وز بن هر مژه‌اش در سوگ من
[M2]قطرهٔ اشکی عیان گردید شب
[B][M1]تیره جرمی پر درخش وپر نگار
[M2]چون درفش کاویان گردید شب
[B][M1]از پی تیزی پیکان‌های غم
[M2]درکف گردون، فسان گردید شب
[B][M1]کویی از بس بی‌امان و دیرپاست
[M2]فتنهٔ آخر زمان گردید شب
[B][M1]کوری این فتنهٔ بیدار را
[M2]جام می حرز امان گردید شب
[B][M1]یاد شه کردم شب من گشت روز
[M2]روز خصمش‌جاودان گردید شب
[B2]مالک الملک معظم پهلوی
وارث طهمورث و جم پهلوی
[B][M1]شب نقاب از اختران برداشتند
[M2]پرده از کار جهان برداشتند
[B][M1]روز، گیتی‌داشت سیمین طیلسان
[M2]شب شد و آن طیلسان برداشتند
[B][M1]میخ بر دروازهٔ گردون زدند
[M2]پل ز رود کهکشان برداشتند
[B][M1]دور باش خصم را بر بام دژ
[M2]هندوان تیر وکمان برداشتند
[B][M1]چون پرید از ‌آشیان سیمرغ روز
[M2]از پی‌اش زاغان فغان برداشتند
[B][M1]صدهزاران جوجهٔ زرینه سر
[M2]سر ز نیلی آشیان برداشتند
[B][M1]سرخ‌موران گفتی‌آنک زردپوست
[M2]از تن شیر ژیان برداشتند
[B][M1]چون وشاقان شمع بنهادند پیش
[M2]ساقیان رطل گران برداشتند
[B][M1]شیشه پیش عاشقان گردن کشید
[M2]ساقیانش سر از آن برداشتند
[B][M1]پنبه چون از گوش مینا شد برون
[M2]مطربان قفل از زبان برداشتند
[B][M1]باده‌پیمایان نخستین جام را
[M2]یاد دارای زمان برداشتند
[B][M1]عارفان بهر بقای جان شاه
[M2]دست سوی آسمان برداشتند
[B2]مالک الملک معظم پهلوی
وارث طهمورث وجم پهلوی
[B][M1]دلبر آمد گیسوان برتافته
[M2]آستین بر قصد جان برتافته
[B][M1]شهر را از جان و دل برکاشته
[M2]خلق را از خان و مان برتافته
[B][M1]رشتهٔ مهر و وفا بگسیخته
[M2]پنجهٔ پیر و جوان برتافته
[B][M1]دل ز انصاف و لطف برداشته
[M2]رخ ز زنهار و امان برتافته
[B][M1]با سرانگشتی چو گلبرگ لطیف
[M2]ساعد شیر ژیان برتافته
[B][M1]بازوان و سینه و ساق و سرین
[M2]نیک در هم سیم‌سان برتافته
[B][M1]او بدان لاغرمیانی ای شگفت
[M2]چون که این بار گران برتافته
[B][M1]اندر آمد بربطی اندر کنار
[M2]رودش از تار روان برتافته
[B][M1]گوش‌های پیر سغدی را به بزم
[M2]از برای امتحان برتافته
[B][M1]وآن مدایح خواند کش طبع بهار
[M2]بهر شاه از پود جان برتافته
[B2]مالک الملک معظم پهلوی
وارث طهمورث و جم پهلوی
[B][M1]راز دل را بر زبان آورده‌ام
[M2]خویش را زین دل به جان آورده‌ام
[B][M1]بر تن خود دشنهٔ بیداد را
[M2]تا به مغز استخوان آورده‌ام
[B][M1]سوپان دیدن‌چسود اکنون که من
[M2]مایهٔ خود با زبان آورده‌ام
[B][M1]باز خرسندم که از گرداب آز
[M2]عرض خود را بر کران آورده‌ام
[B][M1]گفتهٔ کروبیان را پیش خلق
[M2]بی حضور ترجمان آورده‌ام
[B][M1]آنچه دل فرمود، آن فرموده‌ام
[M2]آنچه طبع آورد، آن آورده‌ام
[B][M1]جوشن از نور یقین پوشیده‌ام
[M2]حمله بر دیو گمان آورده‌ام
[B][M1]رازهای گلشن فردوس را
[M2]بر زمین از آسمان آورده‌ام
[B][M1]وز پی ارزانیان روزگار
[M2]از هنر نزلی گران آورده‌ام
[B][M1]راست چون تیر است قلب و فکر من
[M2]چون کمان‌، پشت ار نوان آورده‌ام
[B][M1]با دلی چون تیر و پشتی چون کمان
[M2]بهر شه تیر و کمان آورده‌ام
[B][M1]این عجایب بین که یکتا گوهری
[M2]سوی دریا ارمغان آورده‌ام
[B2]مالک الملک معظم پهلوی
وارث طهمورث و جم پهلوی
[B][M1]دوستان از دوستان یاد آورید
[M2]زین جدا از بوستان یاد آورید
[B][M1]عندلیبی را که دستان‌های دهر
[M2]کرده دور از آشیان یاد آورید
[B][M1]از غریبان هر کجا یادی رود
[M2]زین غریب بی نشان یاد آورید
[B][M1]یاد باز آرد غریبان را ز راه
[M2]نک برای امتحان یاد آوربد
[B][M1]چون که بخرامید در گلگشت ری
[M2]از من و از اصفهان یاد آوربد
[B][M1]زین فشانده در کنار زنده‌رود
[M2]مژهٔ دربافشان‌، یاد آوربد
[B][M1]زین‌،‌ چو فیلان دیده‌ هر ساعت به خواب
[M2]روضهٔ هندوستان‌، یاد آورید
[B][M1]زین فروزینه‌ صفت از قهر شاه
[M2]سوخته تا استخوان یاد آورید
[B][M1]زین به رغم آرزوها مانده دور
[M2]از در شاه جهان‌، یاد آوربد
[B][M1]ای وزیران در شاه جهان
[M2]از «‌بهار» خسته‌جان یاد آوربد
[B][M1]ای جوانمردان گیتی از «‌بهار»
[M2]با شه گیتی‌ستان یاد آورید
[B2]مالک الملک معظم پهلوی
وارث طهمورث و جم پهلوی
[B][M1]پهلوی صاحبقران روزگا‌ر
[M2]نام پاکش حرز جان روزگار
[B][M1]سعی و تدبیرش ضمان مملکت
[M2]دست و شمشیرش امان روزگار
[B][M1]آنکه‌دور فتنه ‌طی شد تاکه گشت
[M2]تیغ تیزش پاسبان روزگا‌ر
[B][M1]آنکه نپذیرد ز مردی گر نهند
[M2]نام او نوشیروان روزگار
[B][M1]توسنی می کرد، اگر دست قویش
[M2]سخت نگرفتی عنان روزگار
[B][M1]از نهیب او دد و دیو فتن
[M2]گم شد از مازندران روزگار
[B][M1]لاجرم چون پور دستان‌، اوفتاد
[M2]نام او در هفتخوان روزگار
[B][M1]در مغارب جمله دانستند کیست
[M2]در مشارق پهلوان روزگار
[B][M1]گر نتابیدی همایون جبهه‌اش
[M2]همچو مهر از آسمان روزگار
[B][M1]روز کشور چون شب دیجور بود
[M2]بر دل پیر و جوان روزگا‌ر
[B][M1]بود خواهد زین قبل تا جاودان
[M2]این سخن ورد زبان روزگار
[B2]مالک الملک معظم پهلوی
وارث طهمورث و جم پهلوی
[END]
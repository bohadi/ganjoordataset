[START][A]
[B][M1]قافلهٔ شب‌ گذشت صبح برآمد تمام
[M2]باده شد اکنون حلال خواب شد اکنون حرام
[B][M1]کاسه بدل شد به جام ا‌جام‌ا‌بدل شد به کام‌
[M2]خوشتر از این روزگار کو و کجا و کدام‌؟
[B2]در قدح مشک‌بوی باده بیار ای غلام
وز لب یاقوت رنگ بوسه بده ای پسر
[B][M1]ای صنم چنگ زن چنگ سبک‌تر بزن
[M2]پردهٔ مستان بدر راه قلندر بزن
[B][M1]لشکر صبح آمدند میکده را در بزن
[M2]کوس خرابی بیار در صف لشکر بزن
[B2]گلبن اندیشه را بُن‌ ِبکَن و سر بزن
تات به باغ نشاط تازه‌گل آید به ‌بر
[B][M1]خوش بود آری صبوح خاصه به وقت بهار
[M2]لعل شده کوهسار سبز شده جویبار
[B][M1]ای صنم تیره زلف بادهء روشن بیار
[M2]باده شده مشکبوی باد شده مشکبار
[B2]آن چو لب لعل ‌دوست ابین‌ا‌ وین چو سر زلف‌ یار
ای پسر ماهرو رطل بده تا به‌ سر
[B][M1]تا که ز حُوت آمدست سوی حَمَل آفتاب
[M2]گوهر سفته است خاک صندل سوده است آب
[B][M1]بر سر گل بلبل است بر لب طوطی شراب
[M2]در گلوی فاخته است ساخته چنگ و رباب
[B2]هست به زنگار و نیل چهرهء صحرا خضاب
هست به کافور و مشک پشت چمن بارور
[B][M1]تا که ز جنگ بهار لشکر سرما شدست
[M2]بزم مهیا شدست عیش مهنا ‌شدست
[B][M1]آب مکدر شدست باد مصفا شدست
[M2]کوه چو بُسَّد شدست دشت چو مینا شدست
[B2]ابر چو وامق شدست باغ چو عذرا شدست
شاخ چمن چون عروس باد صبا جلوه‌گر
[B][M1]سرو چو منبر شدست فاخته همچون خطیب
[M2]مسجد او جویبار منبر او عندلیب
[B][M1]گل به صفت نادرست لاله به ‌صورت غریب
[M2]لاله ز گل خرم است همچو خلیل از حبیب
[B2]هر که درین روزگار هست ز می بی‌نصیب
از طرب و از نشاط نیست دلش را خبر
[B][M1]خوش بود اندر بهار یار شده صلح جوی
[M2]ساخته رود و سرود چنگ زن و شعرگوی
[B][M1]تازه بنفشه به دشت، لاله بر اطراف جوی
[M2]گشته یکی لعل رنگ‌ گشته دگر مشک‌بوی
[B2]لاله مگر رنگ یافت از لب آن ماهروی
یا ز خط و زلف اوست‌ بوی ‌بنفشه مگر
[B][M1]ای سخن‌آرای مرد خیز به شبگیر زود
[M2]عذر نگارین خویش بشنو و بپذیر زود
[B][M1]می‌ زدگان را بساز چاره و تدبیر زود
[M2]باده ستان وقت شام با بم و با زیر زود
[B2]چیره زبان برگشای جام به‌ کف گیر زود
مدح خداوندگوی نام خداوند بر
[B][M1]بار خدایی‌ که هست ملک زمین را شرف
[M2]وز شرف و قدر خویش فخر نژاد و سلف
[B][M1]مذهب حق را پناه لشکر دین را کنف
[M2]حاتم طائی به طبع صاحب کافی به ‌کف
[B2]باغ سخا را درخت درّ وفا را صدف
جسم‌ کرم را روان چشم خرد را بصر
[B][M1]قاعدهٔ سعد و حمد کنیت و نامش بهم
[M2]بر سر خورشید و ماه دولت وی را قدم
[B][M1]مضمرش اندر ضمیر مُدغَمش اندر قلم
[M2]فایده ی عمر خضر مرتبه ی مهر جم
[B2]همچو در اجسام روح درکف رادش کرم
همچو در افلاک نور در تن پاکش ‌گهر
[B][M1]بر تن اقبال و بخت دولت او چون سرست
[M2]وز فَلکُ‌ا‌لمَستقیم‌ همت او برترست
[B][M1]در همه آثار خیر مقبل و نیک‌ اخترست
[M2]درخور پیغمبر است‌ گرچه نه پیغمبر است
[B2]عادت او بخشش است بخشش او گوهر است
حکم روانش قضا قَدر بلندش قَدَر
[B][M1]ای شرف ملک شاه مفخر دنیی تویی
[M2]پای نهاده به قدر بر سر شعر‌ی تویی
[B][M1]سِحر عدو را به خشم معجز موسی تویی
[M2]مرگ ولی را به مهر دعوت عیسی تویی
[B2]پیش تو مولی است دهر سید و مولی تویی
چون تو در این روزگار خلق نباشد دگر
[B][M1]گردون فتوی عقل پیش تو آرد همی
[M2]عقل اثرهای خویش بر تو شمارد همی
[B][M1]خشم تو بر چشم خصم آب گمارد همی
[M2]بر جگرش روزگار آتش بارد همی
[B2]زین دو قبل سال و مه خصم تو دارد همی
آب بلا در دو چشم آتش غم در جگر
[B][M1]ای ز سپهر کمال تافته خورشید وار
[M2]گشته به تمییز و عقل نادرهٔ روزگار
[B][M1]از کرم شهریار کار تو همچون نگار
[M2]وز قلمت چون نگار مملکت شهریار
[B2]طبع تو بحر محیط دست تو ابر بهار
بحر تو یاقوت موج ابر تو زرین مطر
[B][M1]هست چو خورشید و ماه طلعت دستور شاه
[M2]طلعت تو مشتری است در بر خورشید و ماه
[B][M1]حضرت و درگاه توست قبله ی اقبال و جاه
[M2]ملک خداوند را ‌کِلک تو دارد نگاه
[B2]لاجرم از هر که هست پیش خداوند گاه
زینت تو برترست قربت تو بیشتر
[B][M1]کلک روانت شدست مرکز امید و بیم
[M2]گه چو دعای مسیح‌ گه چو عصای‌ کلیم
[B][M1]هست ز نقل و ز نقش عادت او مستقیم
[M2]گه شد عطار مشک‌ گه شده نقاش سیم
[B2]کلک تو آرد پدید از شَبَه دُرِّ یتیم
کس نشنید ای شگفت ‌کز شبه خیزد دُرَر
[B][M1]بر دل ما تا که هست نقش خرد پادشا
[M2]جون خرد اندر دل است نقس تو در جان ما
[B][M1]رای تو چون‌ کوکب است همت تو چون سما
[M2]حلم تو و طبع توست همچو زمین و هوا
[B2]هر که به زر و به سیم‌ گشت ز مهرت جدا
دیده ی او شد چو سیم چهره ی او شد چو زر
[B][M1]بار خدایا ز توست کار معزّی به‌کام
[M2]وز تو شدست او عزیز نزد همه خاص و عام
[B][M1]شاه به قول تو کرد جاه و قبولش تمام
[M2]پیش وزیر از تو گشت حشمت او بر دوام
[B2]حکم تو را چون رهی ‌است امر تو را چون غلام
شاکر انعام توست‌ گشت سخن مختصر
[B][M1]تا که بود آفتاب تا که بود آسمان
[M2]فرّخ بادت بهار خرّم بادت خزان
[B][M1]تا که بپاید سپهر تا که بماند جهان
[M2]هم به سعادت بپای هم به سلامت بمان
[B2]ناله ی بربط شنو باده ی روشن ستان
درج معانی بکاو راه معالی سپر
[B][M1]تا که بود زهر و نوش تا که بود رنج و ناز
[M2]نوش خور و دل فروز باده ده و سرفراز
[B][M1]تا نشود میش یوز تا نشود کبک باز
[M2]جان بداندیش سوز کار نکوخواه ساز
[B2]خلعت توفیق پوش مرکب اقبال تاز
عمر به نیکی‌ گذار روز به ‌شادی سِپَر
[END]
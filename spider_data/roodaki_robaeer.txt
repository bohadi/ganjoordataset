[START][A]
[B][M1]
در رهگذر باد چراغی که تراست[M2]
ترسم که: بمیرد از فراغی که تراست
[B][M1]بوی جگر سوخته عالم بگرفت[M2]
گر نشنیدی، زهی دماغی که تراست!
[A]
[B][M1]با آن که دلم از غم هجرت خون است[M2]شادی به غم توام ز غم افزون است
[B][M1]اندیشه کنم هر شب و گویم: یا رب![M2]هجرانش چنین است، وصالش چون است؟
[A]
[B][M1]
جایی که گذرگاه دل محزونست[M2]
آن جا دو هزار نیزه بالا خونست
[B][M1]لیلی صفتان ز حال ما بی خبرند[M2]
مجنون داند که حال مجنون چونست؟
[A]
[B][M1]
دل خسته و بستهٔ مسلسل موییست[M2]
خون گشته و کشتهٔ بت هندوییست
[B][M1]سودی ندهد نصیحتت، ای واعظ[M2]
ای خانه خراب طرفه یک پهلوییست
[A]
[B][M1]
تقدیر، که بر کشتنت آزرم نداشت[M2]
بر حسن و جوانیت دل نرم نداشت
[B][M1]اندر عجبم زجان ستان کز چو تویی[M2]
جان بستد و از جمال تو شرم نداشت[A]
[B][M1]
چشمم ز غمت، به هر عقیقی که بسفت[M2]
بر چهره هزار گل ز رازم بشکفت
[B][M1]رازی، که دلم ز جان همی داشت نهفت[M2]
اشکم به زبان حال با خلق بگفت[A]
[B][M1]...[M2]
...[B][M1]
بنلاد تو شد تربیت خواجه و لیک[M2]
بنلاد تو سست همچو بنیاد تو باد[A]
[B][M1]بی روی تو خورشید جهان‌سوز مباد[M2]
هم بی‌تو چراغ عالم افروز مباد[B][M1]
با وصل تو کس چو من بد آموز مباد[M2]
روزی که ترا نبینم آن روز مباد[A]
[B][M1]زلفش بکشی شب دراز اندازد[M2]
ور بگشایی چنگل باز اندازد[B][M1]
ور پیچ و خمش ز یک دگر بگشایند[M2]
دامن دامن مشک طراز اندازد[A]
[B][M1]چون روز علم زند به نامت ماند[M2]
چون یک شبه شد ماه به جامت ماند[B][M1]
تقدیر به عزم تیز گامت ماند[M2]
روزی به عطا دادن عامت ماند[A]
[B][M1]جز حادثه هرگز طلبم کس نکند[M2]
یک پرسش گرم جز تبم کس نکند[B][M1]
ورجان به لب آیدم، به جز مردم چشم[M2]
یک قطرهٔ آب بر لبم کس نکند[A]
[B][M1]
...[M2]
...
[B][M1]بفنود تنم بر درم و آب و زمین[M2]
دل بر خرد و علم به دانش بفنود[A]
[B][M1]
نامت شنوم، دل ز فرح زنده شود[M2]
حال من از اقبال تو فرخنده شود
[B][M1]وز غیر تو هر جا سخن آید به میان[M2]
خاطر به هزار غم پراگنده شود[A]
[B][M1]
آمد بر من، که؟ یار، کی؟ وقت سحر[M2]
ترسنده ز که؟ ز خصم، خصمش که؟ پدر
[B][M1]دادمش دو بوسه، بر کجا؟ بر لب تر[M2]
لب بد؟ نه، چه بد؟ عقیق، چون بد؟ چو شکر[A]
[B][M1]
هان! تشنه جگر، مجوی زین باغ ثمر[M2]
بیدستانیست این ریاض بدو در
[B][M1]بیهوده همان، که باغبانت به قفاست[M2]
چون خاک نشسته گیر و چون باد گذر[A]
[B][M1]
چون کشته ببینی‌ام، دو لب گشته فراز[M2]
از جان تهی این قالب فرسوده به آز
[B][M1]بر بالینم نشین و می‌گوی بناز:[M2]
کای من تو بکشته و پشیمان شده باز[A]
[B][M1]
در جستن آن نگار پر کینه و جنگ[M2]
گشتیم سراپای جهان با دل تنگ
[B][M1]شد دست ز کار و رفت پا از رفتار[M2]
این بس که به سر زدم و آن بس که به سنگ[A]
[B][M1]
بر عشق توام، نه صبر پیداست، نه دل[M2]
بی روی توام، نه عقل بر جاست، نه دل
[B][M1]این غم، که مراست کوه قافست، نه غم[M2]
این دل، که تراست، سنگ خاراست، نه دل[A]
[B][M1]
واجب نبود به کس بر، افضال و کرم[M2]
واجب باشد هر آینه شکر نعم
[B][M1]تقصیر نکرد خواجه در ناواجب[M2]
من در واجب چگونه تقصیر کنم؟[A]
[B][M1]
یوسف رویی، کزو فغان کرد دلم[M2]
چون دست زنان مصریان کرد دلم
[B][M1]ز آغاز به بوسه مهربان کرد دلم[M2]
امروز نشانهٔ غمان کرد دلم[A]
[B][M1]در پیش خود آن نامه چو بلکامه نهم[M2]
پروین ز سرشک دیده بر جامه نهم[B][M1]
بر پاسخ تو چو دست بر خامه نهم[M2]
خواهم که: دل اندر شکن نامه نهم[A]
[B][M1]در منزل غم فگنده مفرش ماییم[M2]
وز آب دو چشم دل پر آتش ماییم[B][M1]
عالم چو ستم کند ستمکش ماییم[M2]
دست خوش روزگار ناخوش ماییم[A]
[B][M1]
در عشق، چو رودکی، شدم سیر از جان[M2]
از گریهٔ خونین مژه‌ام شد مرجان
[B][M1]القصه که: از بیم عذاب هجران[M2]
در آتش رشکم دگر از دوزخیان[A]
[B][M1]
دیدار به دل فروخت، نفروخت گران[M2]
بوسه به روان فروشد و هست ارزان
[B][M1]آری، که چو آن ماه بود بازرگان[M2]
دیدار به دل فروشد و بوسه به جان[A]
[B][M1]
رویت دریای حسن و لعلت مرجان[M2]
زلفت عنبر، صدف دهن، در دندان
[B][M1]ابرو کشتی و چین پیشانی موج[M2]
گرداب بلا غبغب و چشمت توفان[A]
[B][M1]
ای از گل سرخ رنگ بربوده و بو[M2]
رنگ از پی رخ ربوده، بو از پی مو
[B][M1]گل رنگ شود، چو روی شویی، همه جو[M2]
مشکین گردد، چو مو فشانی، همه کو[A]
[B][M1]
ای نالهٔ پیر خانقاه از غم تو[M2]
وی گریهٔ طفل بی گناه از غم تو
[B][M1]افغان خروس صبح گاه از غم تو[M2]
آه از غم تو! هزار آه ازغم تو![A]
[B][M1]
چرخ کجه باز، تا نهان ساخت کجه[M2]
با نیک و بد دایره درباخت کجه
[B][M1]هنگامهٔ شب گذشت و شد قصه تمام[M2]
طالع به کفم یکی نینداخت کجه[A]
[B][M1]...[M2]
...[B][M1]
رخسارهٔ او پرده عشاق درید[M2]
با آن که نهفته دارد اندر پرده[A]
[B][M1]زلفت دیدم، سر از چمان پیچیده[M2]
وندر گل سرخ ارغوان پیچیده[B][M1]
در هر بندی هزار دل در بندش[M2]
در هر پیچی هزار جان پیچیده[A]
[B][M1]
چون کار دلم ز زلف او ماند گره[M2]
بر هر رگ جان صد آرزو ماند گره
[B][M1]امید ز گریه بود، افسوس! افسوس![M2]
کان هم شب وصل در گلو ماند گره[A]
[B][M1]
ای طرفهٔ خوبان من، ای شهرهٔ ری[M2]
لب را به سپید رگ بکن پاک از می
[B][M1]...[M2]
...[A]
[B][M1]از کعبه کلیسیا نشینم کردی[M2]
آخر در کفر بی‌قرینم کردی[B][M1]
بعد از دو هزار سجده بر درگه دوست[M2]
ای عشق، چه بیگانه ز دینم کردی![A]
[B][M1]گر بر سر نفس خود امیری، مردی[M2]
بر کور و کر ار نکته نگیری، مردی[B][M1]
مردی نبود فتاده را پای زدن[M2]
گر دست فتاده‌ای بگیری، مردی[A]
[B][M1]آن خر پدرت به دشت خاشاک زدی[M2]
مامات دف و دو رویه چالاک زدی[B][M1]
آن بر سر گورها تبارک خواندی[M2]
وین بر در خان ها تبوراک زدی[A]
[B][M1]دل سیر نگرددت ز بیدادگری[M2]
چشم آب نگرددت، چو در من نگری[B][M1]
این طرفه که: دوست تر ز جانت دارم[M2]
با آن که ز صد هزار دشمن بتری[A]
[B][M1]با داده قناعت کن و با داد بزی[M2]
در بند تکلف مشو، آزاد بزی[B][M1]
در به ز خودی نظر مکن، غصه مخور[M2]
در کم ز خودی نظر کن و شاد بزی[A]
[B][M1]نارفته به شاهراه وصلت گامی[M2]
نایافته از حسن جمالت کامی[B][M1]
ناگاه شنیدم ز فلک پیغامی:[M2]
کز خم فراق نوش بادت جامی![END]
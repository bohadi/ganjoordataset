[START][A]
[B][M1]بس که شوخ است و فریبنده و رعنا نرگس
[M2]گوییا چشم تو دارد نظری با نرگس
[B][M1]تا گل عارض خوش رنگ تو بیند شب و روز
[M2]هیچ بر هم ننهد دیده ی بینا نرگس
[B][M1]با سرافرازی قد تو به نظاره ی سرو
[M2]شرم دارد که کند دیده به بالا نرگس
[B][M1]چشم مخمور تو در چشمه ی چشمم چه خوش است
[M2]خوش بود خرم و خوش بر لب دریا نرگس
[B][M1]بنده ی نرگس از آنم که به صد آزادی
[M2]کند آزادی آن قد دلارا نرگس
[B][M1]جهت خدمت قائم به تواضع شب و روز
[M2]مانده بر پای و سرافکنده به یک جا نرگس
[B][M1]قائم آل محمد که ز گرد قدمش
[M2]همچو آیینه کند دیده مصفا نرگس
[B2]ای که بر صحن چمن گل نه به زیبایی توست
لاله را با همه خوبی سر لالایی توست
[B][M1]گر شود با رخ خوب تو برابر لاله
[M2]بنهد سرکشی و خرّمی از سر لاله
[B][M1]گر کله داری جاه تو ببیند روزی
[M2]بیش بر سر ننهد تاج مزوّر لاله
[B][M1]مگر از شمع رخت مشعله داری آموخت
[M2]که برافروخت به سر شمع منور لاله
[B][M1]باد عنفت بنشاند به فلک بر مشعل
[M2]آب لطفت بدماند به چمن بر لاله
[B][M1]گر به صحرا بخرامی به تماشای بهار
[M2]در سم اسب تو ریزد ورق زر لاله
[B][M1]ور به جولان فکنی تازی خارا سم را
[M2]در گریبان کند از نعل تو عنبر لاله
[B][M1]دوش بر صفحه ی گل مرغ دلاویز سحر
[M2]من نوشت از ورق من غزل تر لاله
[B2]صفت حسن تو مرغان چمن می دانند
گرچه می دانند ولیکن نه چو من می دانند
[B][M1]دوش بگشاد ز هم باد صبا دفتر گل
[M2]مرغ خوش نغمه برآمد به سر منبر گل
[B][M1]خیلتاشان ریاحین به چمن بنشینند 
[M2]همه را دیده و دل بر گل و بر منظر گل
[B][M1]آیت خلق تو بلبل به ریاحین می گفت
[M2]گرم گشت از دم او چون دم او مجمر گل
[B][M1]ای ز خلق تو دم باد صبا غالیه بوی
[M2]وی ز بوی تو معطّر دم جان پرور گل
[B][M1]جعد را تابد ده و تاب عمامه بگشای
[M2]بشکن رونق سنبل بستان افسر گل
[B][M1]بنشین تا ز چمن باد صبا برخیزد
[M2]بر سر و فرق تو ایثار کند زیور گل
[B][M1]به سر نیزه ی خطّی بدران جوشن خصم
[M2]همچنان چون ورق گل بدرد نشتر گل
[B2]عمل و علم و شجاعت همه یکجا داری
آنچه خوبان همه دارند تو تنها داری
[B][M1]ای به گلزار تو با زینت و فر نیلوفر
[M2]آب لطف تو کند تازه و تر نیلوفر
[B][M1]آفتاب سر تیغ تو اگر شعله زند
[M2]بفکند از سر خود خود و سپر نیلوفر
[B][M1]چون وشاقان سرایی ز پی خدمت تو
[M2]به غلامی تو بسته است کمر نیلوفر
[B][M1]نسزد چون بسزد بر قد تو کسوت آل
[M2]عطفی جیب قبای تو مگر نیلوفر
[B][M1]تکمه ی درعه ی تو سبز و عقیقی و کبود
[M2]غنچه ی صد ورق و لاله دگر نیلوفر
[B][M1]ای ریاض چمن جان ز دم مشکینت
[M2]خرّم و تازه چو از باد سحر نیلوفر
[B2]نفس باد صبا مجمره دار از دم توست
نافه ی مشک خطا غالیه دار از دم توست
[B][M1]با خط تو نکند طرّه نمایی سنبل
[M2]با دم تو نکند غالیه سایی سنبل
[B][M1]با خم طرّه پرچین تو کان مشک خطاست
[M2]به کند گر نکند نافه گشایی سنبل
[B][M1]باد بویی ز دمت برد به اطراف چمن
[M2]یافت زان دم نفس مشک خطایی سنبل
[B][M1]خواست سنبل که کند با نفست همنفسی
[M2]دم مزن گفتمش آیا تو کجایی سنبل
[B][M1]سنبل از بندگی ات آب رخی می جوید
[M2]گفت لطف تو که هم بنده ی مایی سنبل
[B][M1]با خطت سنبل تر مشک فروشی می کرد
[M2]گفتمش بس که تو در عین خطایی سنبل
[B][M1]از نسیم نفس مهدی قائم باشد
[M2]خرّم و تازه چو از خاگ برآیی سنبل
[B2]ای که خاک درت از سنبل تر خوشبو تر
عکس رخسار تو از شمس و قمر نیکوتر
[B][M1]ای ز گل های بهاری گل بی خار سمن
[M2]تازه و خرّم و خوش همچو رخ یار سمن
[B][M1]چون ستاره است برین دایره ی زنگاری
[M2]بر سر گلبن خضرا به شب تار سمن
[B][M1]مهدی از مهد جناب تو بیاموخت که ساخت
[M2]تکیه گه بر زبر طارم زنگار سمن
[B][M1]با خود از دست تو آموخت زرافشانی را
[M2]که بریزد به چمن درهم و دینار سمن
[B][M1]سوک آبای تو دارد که سرافکنده به پیش
[M2]چون بنفشه بنشسته است به تیمار سمن
[B][M1]مهد عزت بنه ای مهدی هادی درباغ
[M2]تا کند خرده ی زر بر سرت ایثار سمن
[B][M1]چون گشاده ست به رخسار تو نرگس دیده
[M2]چون که شاد است به دیدار تو بر بار سمن
[B2]همچو گل کر تتق غنچه برون آرد سر
وقت شد کر حجب غیب خرامی تو بدر
[B][M1]همه شب با دل خرم لب خندان سوسن
[M2]کند آزادی ات ای سرو خرامان سوسن
[B][M1]پای در دامن اندیشه به مداحی توست
[M2]سر فرو برده ز فکرت به گریبان سوسن
[B][M1]پیچ و تاب از شکن طرِّه ی سنبل بگشای
[M2]تا که بر باد دهد زلف پریشان سوسن
[B][M1]تا ثنای تو بر اوراق چمن بنویسد
[M2]قلم تیز گرفته است به دندان سوسن
[B][M1]دسته ی گل که در اوصاف تو بست ابن حسام
[M2]تازه تر زین ندمد از گل حسّان سوسن
[B][M1]دسته ی هفت گل از باغ طبیعت بستم
[M2]کس نبسته است بدینسان ز گلستان سوسن
[B][M1]تحفه ی این گل رنگین بپذیر از سر لطف
[M2]همچنان چون پدرت از کف سلمان سوسن
[B2]هر کسی تحفه به نوعی ز دل و جان آورد
مور بال ملخی پیش سلیمان آورد
[A]
[B][M1]چو گشت در تتق چنبری نهان گوهر
[M2]بریخت کوکب دُرّی بر آسمان گوهر
[B][M1]نثار انجم رخشنده بر مجرّه ببین
[M2]چو جوهری که در آرد به ریسمان گوهر
[B][M1]چو لعبتی که کنندش نثار در دامن
[M2]ستاره ریخته در ذیل کهکشان گوهر
[B][M1]برین طبقچه پیروزه بین ز دُرّ عدن
[M2]درون خوان زمرّد ز اختران گوهر
[B][M1]شهاب بین که بسان سنان رویین تن
[M2]چگونه ریخته بر طرف هفت خوان گوهر
[B][M1]ز دود تیره که بر شد به سقف دود اندود
[M2]گرفت آتش رخشنده در میان گوهر
[B][M1]برین رواق روان درنگر به سیّاره
[M2]که دیده ست بر آب روان، روان گوهر؟
[B][M1]چنانکه شاهد شامی همی کند ایثار
[M2]ز دُرّ درّی بر فرق فرقدان گوهر
[B][M1]ز ثابتات فلک ترک رومی از سر بام
[M2]کند نثار قدوم خدایگان گوهر
[B2]امام مهدی هادی که از جلالت و قدر
فراز طارم نه طاق چرخ دارد صدر
[B][M1]سپیده دم که بر آمد چو آتش از کان
[M2]لعل حصار نیلی شب شد زمرّدی زان لعل
[B][M1]بریخت سونس یاقوتی از کلیچه نور
[M2]بسود جوهری آسمان به سوهان لعل
[B][M1]ببرد رنگ سیاه از رخ شب شبه رنگ
[M2]شعاع حوز که نتابد دگر بدانسان لعل
[B][M1]نثار کرد فلک هفت دامن از لؤلؤ
[M2]چو سنگ خاره برون داد از گریبان لعل
[B][M1]چو عاشقی که به رغبت گزد لب معشوق
[M2]ز خاره خاوری خور کند به دندان لعل
[B][M1]به بوی آنکه مگر خاتم ائمه دین
[M2]نهد ز دایره در نقطه نگین دان لعل
[B][M1]نگین خاتم فرمان گزار او دارد
[M2]همان خواص که در خاتم سلیمان لعل
[B][M1]ز برق تیغ مخالف گزای صاعقه زای
[M2]کند ز خون عدو روی خاک میدان لعل
[B2]قضا بطوع کند دست طوق در کمرش
گرش اجازه دهد، بس بود همین قَدَرش
[B][M1]بر آمد از گلوی تنگ اهرمن یاقوت
[M2]بریخت زَیبق حل کرده از دهن یاقوت
[B][M1]نهاد مشعله افروز طارم چارم
[M2]به جای شمع درخشنده در لگن یاقوت
[B][M1]سپهر، افسر یوسف خرید از دم گرگ
[M2]به جای دُرّ ثمین داد در ثمن یاقوت
[B][M1]گشاد بال سیه مرغ آتشین منقار
[M2]سرش ز لعل درخشنده و بدن یاقوت
[B][M1]مگر که صبح دم از من گرفت گوهر
[M2]دم ز درج سینه برون آورد چو من یاقوت
[B][M1]ز بهر پشیکش دست مهدی هادی
[M2]سپهر بین زده بر قبّۀ مجن یاقوت
[B][M1]شهی که بازوی او روز رزم اگر خواهد
[M2]به نوک نیزه بر انداز از عدن یاقوت
[B][M1]شهاب خنجر سبزش چنان ببارد لعل
[M2]که ابر بادیه بر دامن دمن یاقوت
[B][M1]ز گرد شکّر او تا مگس بپروازد
[M2]فرشته از پر خود بسته با دزن یاقوت
[B2]امین وحی که تنزیل از آسمان آورد
به خاکبوس درش، سر بر آستان آورد
[B][M1]ایا ز تیغ تو بر گردن رقاب، عقیق
[M2]درون خاره ازو گشته درّ ناب عقیق
[B][M1]چو برق تیغ تو بر تیغ شعله اندازد
[M2]بجای آب فرو بارد از سحاب عقیق
[B][M1]نهیب نهی تواند ز دل شراب، شرار
[M2]چنان فکند که شد گونه شراب، عقیق
[B][M1]علی الصّباح کند صنع زر گر خورشید
[M2]نگین مهر تو را لعل آفتاب، عقیق
[B][M1]فروغ تیغ تو خارا چنان بجوش آورد
[M2]که گشت در جگر سنگ خاره آب عقیق
[B][M1]ز خون زمرد تیغ تو یافت جوهر لعل
[M2]به روز معرکه زانسان که پر سداب عقیق
[B][M1]ز تاب تیغ تو خون در دل عدو بفسرد
[M2]چنانکه در دل خارا ز آفتاب عقیق
[B][M1]ز خون دیده و دل با وجود سنگدلی
[M2]به سوک جدّ تو رخ می کند خضاب عقیق
[B][M1]ز بس که گریه کند شام بر حسین
[M2]شهید شود بچشم شفق لؤلؤ مذاب عقیق
[B2]هنوز شام درین تعزیت سیه پوش است
هنوز عالم کرّوبیان پر از جوش است
[B][M1]چو گشت قصر کواکب نگار پیروزه
[M2]ببود منظر نیلی حصار پیروزه
[B][M1]ایا به معول فکر از ضمیر سینه صاف
[M2]کشیده ذهن تو بر هر کنار پیروزه
[B][M1]چو جوهری که برون آورد ز معدن سنگ
[M2]به زخم آهن خارا گزار پیروزه
[B][M1]بنوک خامه که صرّاف لؤلؤ سخن ست
[M2]بیا ز کان طبیعت بر آر پیروزه
[B][M1]بدان امید که روزی مگر توانی کرد
[M2]نثار لعل خداوندگار پیروزه
[B][M1]امام مشرق و مغرب که روز پیروزی
[M2]ست ز گرد موکب او آبدار پیروزه
[B][M1]ایا به مقدم خضرا نثار تو چون خضر
[M2]دمیده سبزه چو بر رهگذار پیروزه
[B][M1]ز مقدم تو برد روزگار پیروزی
[M2]به خاتم تو کند افتخار پیروزه
[B][M1]هلال حلقه بگوش تو شد از آن دارد
[M2]ز راه مرتبه در گوشوار پیروزه
[B2]اساس گلشن پیروزه را مدار به تست
بسیط مرکز شش گوشه را قرار به تست
[B][M1]ایا دهان تو را در حجاب مروارید
[M2]چو حقه ای که بود پر خوشاب مروارید
[B][M1]چو شبنمی ز عرق بر رخ تو بنشیند
[M2]بود صفاش چو بر آفتاب مروارید
[B][M1]و گر به نسبت تشبیه بر قمر چون نجم
[M2]و یا بر آب بجای حباب مروارید
[B][M1]جواهر از صدف سینۀ تو بنماید
[M2]بدان مثال که در آب ناب مروارید
[B][M1]بریزد از قلمت همچو لؤلؤ منثور
[M2]عبارت سخنت بر کتاب مروارید
[B][M1]چو در رکاب کنی پا ز میخ نعلینت
[M2]هزار بوسه دهد بر رکاب مروارید
[B][M1]مرا چو نرگس جدّ تو در خیال آید
[M2]ز چشم من بچکد همچو آب مروارید
[B][M1]چو یاد واقعه کربلا دهند به میغ
[M2]بجای نم بچکاند سحاب مروارید
[B][M1]شفق ز گریه خونین چنان شد آبله چشم
[M2]که شد خضاب ز لعل مذاب مروارید
[B][M1]ز سوز سینه که در آفتاب می گیرد
[M2]ز آب دیده او دیده آب می گیرد
[B2]چو آفتاب که بیرون دهد ز کان مرجان
شود ز گوهر او بام آسمان مرجان
[B][M1]بقصد قتل خوارج برون خرام ز غیب
[M2]ز خون روانه کن از حلق گردنان مرجان
[B][M1]ز برق لمعه آن افعی زُمُرّد نیش
[M2]شراره می ده و از خصم می ستان مرجان
[B][M1]چو هست بر دل تیغت حلال خون حرام
[M2]چنان بریز که یابند رایگان مرجان
[B][M1]روانه کن ز سر تیغ آبگون هر دم
[M2]ز خون خصم چو آب روان روان مرجان
[B][M1]شهاب تیغ تو همچون سحاب صاعقه ریز
[M2]دهد عدوی تو را از سر سنان مرجان
[B][M1]بهار لطف تو بخشد به ابر نیسان، سان
[M2]به لاله کسوت لعل و به ارغوان مرجان
[B][M1]منم که بهر نثار تو طبع غوّاصم بر آرد
[M2]از صدف سینه هر زمان مرجان
[B][M1]کمینه بنده تو زرد رو ز شرم گناه
[M2]عنایتی که شود رنگ زعفران مرجان
[B2]به یک کرشمه نظر خاک تیره گلشن کن
ضمیر صافی ابن حسام روشن کن
[END]
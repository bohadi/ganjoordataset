[START][A]
[B][M1]
الهی سوختم بی‌غم الهی

[M2]
کرامت کن نم اشکی و آهی

[B][M1]
چه اشک، اشکی که چون ریزد ز مژگان

[M2]
شود دامان ازو رشک گلستان

[B][M1]
چه آه آهی که چون از دل زند سر

[M2]
بسوزاند دل یاقوت احمر،

[B][M1]
دل بی‌عشق بر جان بس گران است

[M2]
سر بی‌شور مشتی استخوان است

[B][M1]
تو را خلد و مرا باغ و چمن عشق

[M2]
تو را حور و مرا گور و کفن عشق

[B][M1]
ز عشق از هر چه برتر میتوان شد

[M2]
خدا گر نه، پیمبر میتوان شد

[B][M1]
اگر یزدان پاک از لات عشق است

[M2]
جهان را قاضی الحاجات عشق است

[B][M1]
نداند عقل راه خانهٔ عشق

[M2]
که عقل کل بود دیوانهٔ عشق

[B][M1]
خراب عشق آباد ی ندارد

[M2]
بد و نیک و غم و شادی ندارد

[B][M1]
نداند دوست از دشمن گل از خار

[M2]
برش یکسان بود تسبیح و زنار

[B][M1]
ز لذتهای عٰالم گر کنم یاد

[M2]
بجز خون جگر چشمم مبناد

[B][M1]
مبادا مرهم داغم جز آتش

[M2]
رضی خواهی بعٰالم گر دلی خوش

[END]
[START][A]
[B][M1]آن سرو سهی چه نام دارد؟
[M2]کان قامت خوش خرام دارد
[B2]خلقی متحیرند در وی
تا خود هوس کدام دارد؟
[B][M1]ماهی که به حسن او صنم نیست
[M2]رخسارش از آفتاب کم نیست
[B2]گر دور شود ز دیده غم نیست
کندر دل و جان مقام دارد
[B][M1]من کشتهٔ عشق آن جمالم
[M2]آشفتهٔ آن دو زلف و خالم
[B2]آنرا خبری بود ز حالم
کو نیز دلی به دام دارد
[B][M1]آن کس که دلم همی رباید
[M2]گر نیز دلم بسوخت شاید
[B2]تا پخته شود چنانکه باید
دیگ هوسی، که خام دارد
[B][M1]ای دل، چه کنی خیال خوبان؟
[M2]اندیشهٔ زلف و خال و خوبان؟
[B2]آن برخورد از جمال خوبان
کو نعمت و احتشام دارد
[B][M1]معشوق چو آفتاب دارم
[M2]با او هوس شراب دارم
[B2]زیرا که دلی کباب دارم
و آن لب نمک تمام دارد
[B][M1]قومی که مقربان دینند
[M2]با دردکشان نمی‌نشینند
[B2]آواز دهید، تا ببینند
صوفی که به دست جام دارد
[B][M1]من پند کسی نمی‌نیوشم
[M2]چون بر لب مطربست گوشم
[B2]در کیسهٔ آن کسست هوشم
کو کاسهٔ می مدام دارد
[B][M1]ای خواجه، حکایت مجازی
[M2]هرگز نبود بدین درازی
[B2]دریاب، که سرعشق بازی
داغیست که این غلام دارد
[B][M1]پوشیده چو نیست حال برتو
[M2]امروز می زلال بر تو
[B2]بی مانبود حلال بر تو
آن باده که دین حرام دارد
[B][M1]زان چهرهٔ همچو باغم، ای دوست
[M2]هرگز نبود فراغم، ای دوست
[B2]در خاک برد دماغم، ای دوست
بوی تو که در مشام دارد
[B][M1]خون شد دلم از غم تو، جان نیز
[M2]بر چهره دوید و شد روان نیز
[B2]سرخی رخم ببین، که آن نیز
از دیده و دل به وام دارد
[B][M1]شعر خوش اوحدی روانست
[M2]گر گوش کنی به جای آنست
[B2]کز بوسهٔ شکرین لبانست
این شهد که در کلام دارد
[B][M1]از گفته او ترا گذر نیست
[M2]وز شیوه عشق خوبتر نیست
[B2]آنرا غم جان ز بیم سر نیست
کو مذهب این امام دارد
[END]
[START][A]
[B][M1]
ای امیر کامگار ای شهریار
[M2]
نوجوان و مثل پیران پخته کار
[B][M1]
چشم تو از پردگیهای محرم است
[M2]
دل میان سینه ات جام جم است
[B][M1]
عزم تو پاینده چون کهسار تو
[M2]
حزم تو آسان کند دشوار تو
[B][M1]
همت تو چون خیال من بلند
[M2]
ملت صد پاره را شیرازه بند
[B][M1]
هدیه از شاهنشهان داری بسی
[M2]
لعل و یاقوت گران داری بسی
[B][M1]
ای امیر ابن امیر ابن امیر
[M2]
هدیه ئی از بینوائی هم پذیر
[B][M1]
تا مرا رمز حیات آموختند
[M2]
آتشی در پیکرم افروختند
[B][M1]
یک نوای سینه تاب آورده ام
[M2]
عشق را عهد شباب آورده ام
[B][M1]
پیر مغرب شاعر المانوی
[M2]
آن قتیل شیوه های پهلوی
[B][M1]
بست نقش شاهدان شوخ و شنگ
[M2]
داد مشرق را سلامی از فرنگ
[B][M1]
در جوابش گفته ام پیغام شرق
[M2]
ماهتابی ریختم بر شام شرق
[B][M1]
تا شناسای خودم خود بین نیم
[M2]
با تو گویم او که بود و من کیم
[B][M1]
او ز افرنگی جوانان مثل برق
[M2]
شعلهٔ من از دم پیران شرق
[B][M1]
او چمن زادی چمن پرورده ئی
[M2]
من دمیدم از زمین مرده ئی
[B][M1]
او چو بلبل در چمن فردوس گوش
[M2]
من بصحرا چون جرس گرم خروش
[B][M1]
هر دو دانای ضمیر کائنات
[M2]
هر دو پیغام حیات اندر ممات
[B][M1]
هر دو خنجر صبح خند آئینه فام
[M2]
او برهنه من هنوز اندر نیام
[B][M1]
هر دو گوهر ارجمند و تاب دار
[M2]
زادهٔ دریای ناپیدا کنار
[B][M1]
او ز شوخی در ته قلزم تپید
[M2]
تا گریبان صدف را بر درید
[B][M1]
من به آغوش صدف تابم هنوز
[M2]
در ضمیر بحر نایابم هنوز
[B][M1]
آشنای من ز من بیگانه رفت
[M2]
از خمستانم تهی پیمانه رفت
[B][M1]
من شکوه خسروی او را دهم
[M2]
تخت کسری زیر پای او نهم
[B][M1]
او حدیث دلبری خواهد ز من
[M2]
رنگ و آب شاعری خواهد ز من
[B][M1]
کم نظر بیتابی جانم ندید
[M2]
آشکارم دید و پنهانم ندید
[B][M1]
فطرت من عشق را در بر گرفت
[M2]
صحبت خاشاک و آتش در گرفت
[B][M1]
حق رموز ملک و دین بر من گشود
[M2]
نقش غیر از پردهٔ چشمم ربود
[B][M1]
برگ گل رنگین ز مضمون من است
[M2]
مصرع من قطرهٔ خون من است
[B][M1]
تا نپنداری سخن دیوانگیست
[M2]
در کمال این جنوان فرزانگیست
[B][M1]
از هنر سرمایه دارم کرده اند
[M2]
در دیار هند خوارم کرده اند
[B][M1]
لاله و گل از نوایم بی نصیب
[M2]
طایرم در گلستان خود غریب
[B][M1]
بسکه گردون سفله و دون پرور است
[M2]
وای بر مردی که صاحب جوهر است
[B][M1]
دیده ئی ای خسرو کیوان جناب
[M2]
آفتاب «ما توارت بالحجاب»
[B][M1]
ابطحی در دشت خویش از راه رفت
[M2]
از دم او سوز الا الله رفت
[B][M1]
مصریان افتاده در گرداب نیل
[M2]
سست رگ تورانیان ژنده پیل
[B][M1]
آل عثمان در شکنج روزگار
[M2]
مشرق و مغرب ز خونش لاله زار
[B][M1]
عشق را آئین سلمانی نماند
[M2]
خاک ایران ماند و ایرانی نماند
[B][M1]
سوز و ساز زندگی رفت از گلش
[M2]
آن کهن آتش فسرده اندر دلش
[B][M1]
مسلم هندی شکم را بنده ئی
[M2]
خود فروشی دل ز دین بر کنده ئی
[B][M1]
در مسلمان شأن محبوبی نماند
[M2]
خالد و فاروق و ایوبی نماند
[B][M1]
ای ترا فطرت ضمیر پاک داد
[M2]
از غم دین سینهٔ صد چاک داد
[B][M1]
تازه کن آئین صدیق و عمر
[M2]
چون صبا بر لالهٔ صحرا گذر
[B][M1]
ملت آوارهٔ کوه و دمن
[M2]
در رگ او خون شیران موج زن
[B][M1]
زیرک و روئین تن و روشن جبین
[M2]
چشم او چون جره بازان تیز بین
[B][M1]
قسمت خود از جهان نا یافته
[M2]
کوکب تقدیر او نا تافته
[B][M1]
در قهستان خلوتی ورزیده ئی
[M2]
رستخیز زندگی نادیده ئی
[B][M1]
جان تو بر محنت پیهم صبور
[M2]
کوش در تهذیب افغان غیور
[B][M1]
تا ز صدیقان این امت شوی 
[M2]
بهر دین سرمایهٔ قوت شوی
[B][M1]
زندگی جهد است و استحقاق نیست
[M2]
جز به علم انفس و آفاق نیست
[B][M1]
گفت حکمت را خدا خیر کیثر
[M2]
هر کجا این خیز را بینی بگیر
[B][M1]
سید کل صاحب ام الکتاب
[M2]
پردگیها بر ضمیرش بی حجاب
[B][M1]
گرچه عین ذات را بی پرده دید
[M2]
«رب زدنی» از زبان او چکید
[B][M1]
علم اشیا «علم الاسماستی»
[M2]
هم عصا و هم ید بیضا ستی
[B][M1]
علم اشیا داد مغرب را فروغ
[M2]
حکمت او ماست می بندد ز دوغ
[B][M1]
جان ما را لذت احساس نیست
[M2]
خاک ره جز ریزهٔ الماس نیست
[B][M1]
علم و دولت نظم کار ملت است
[M2]
علم و دولت اعتبار ملت است
[B][M1]
آن یکی از سینهٔ احرار گیر
[M2]
وان دگر از سینهٔ کهسار گیر
[B][M1]
دشنه زن در پیکر این کائنات
[M2]
در شکم دارد گهر چون سومنات
[B][M1]
لعل ناب اندر بدخشان تو هست
[M2]
برق سینا در قهستان تو هست
[B][M1]
کشور محکم اساسی بایدت
[M2]
دیدهٔ مردم شناسی بایدت
[B][M1]
ای بسا آدم که ابلیسی کند
[M2]
ای بسا شیطان که ادریسی کند
[B][M1]
رنگ او نیرنگ و بود او نمود
[M2]
اندرون او چو داغ لاله دود
[B][M1]
پاکباز و کعبتین او دغل
[M2]
ریمن و غدر و نفاق اندر بغل
[B][M1]
در نگر ای خسرو صاحب نظر
[M2]
نیست هر سنگی که می تابد گهر
[B][M1]
مرشد رومی حکیم پاک زاد
[M2]
سر مرگ و زندگی بر ما گشاد
[B][M1]
«هر هلاک امت پیشین که بود
[M2]
زانکه بر جندل گمان بردند عود» 
[B][M1]
سروری در دین ما خدمتگری است
[M2]
عدل فاروقی و فقر حیدری است
[B][M1]
در هجوم کارهای ملک و دین
[M2]
با دل خود یک نفس خلوت گزین
[B][M1]
هر که یکدم در کمین خود نشست
[M2]
هیچ نخچیر از کمند او نجست
[B][M1]
در قبای خسروی درویش زی
[M2]
دیده بیدار و خدا اندیش زی
[B][M1]
قاید ملت شهنشاه مراد
[M2]
تیغ او را برق و تندر خانه زاد
[B][M1]
هم فقیری هم شه گردون فری 
[M2]
ارد شیری با روان بوذری
[B][M1]
غرق بودش در زره بالا و دوش
[M2]
در میان سینه دل موئینه پوش
[B][M1]
آن مسلمانان که میری کرده اند
[M2]
در شهنشاهی فقیری کرده اند
[B][M1]
در امارت فقر را افزوده اند
[M2]
مثل سلمان در مدائن بوده اند
[B][M1]
حکمرانی بود و سامانی نداشت
[M2]
دست او جز تیغ و قرآنی نداشت
[B][M1]
هر که عشق مصطفی سامان اوست
[M2]
بحر و بر در گوشهٔ دامان اوست
[B][M1]
سوز صدیق و علی از حق طلب
[M2]
ذره ئی عشق نبی از حق طلب
[B][M1]
زانکه ملت را حیات از عشق اوست
[M2]
برگ و ساز کائنات از عشق اوست
[B][M1]
جلوهٔ بی پرده او وانمود
[M2]
جوهر پنهان که بود اندر وجود
[B][M1]
روح را جز عشق او آرام نیست
[M2]
عشق او روزیست کو را شام نیست
[B][M1]
خیز و اندر گردش آور جام عشق 
[M2]
در قهستان تازه کن پیغام عشق
[A]
[B][M1]
شهید ناز او بزم وجود است
[M2]
نیاز اندر نهاد هست و بود است
[B][M1]
نمی بینی که از مهر فلک تاب
[M2]
به سیمای سحر داغ سجود است
[A]
[B][M1]
دل من روشن از سوز درون است
[M2]
جهان بین چشم من از اشک خون است
[B][M1]
ز رمز زندگی بیگانه تر باد
[M2]
کسی کو عشق را گوید جنون است
[A]
[B][M1]
به باغان باد فروردین دهد عشق
[M2]
به راغان غنچه چون پروین دهد عشق
[B][M1]
شعاع مهر او قلزم شکاف است
[M2]
به ماهی دیدهٔ ره بین دهد عشق
[A]
[B][M1]
عقابان را بهای کم نهد عشق
[M2]
تذروان را ببازان سر دهد عشق
[B][M1]
نگه دارد دل ما خویشتن را
[M2]
ولیکن از کمینش بر جهد عشق
[A]
[B][M1]
به برگ لاله رنگ آمیزی عشق
[M2]
به جان ما بلا انگیزی عشق
[B][M1]
اگر این خاکدان را واشگافی
[M2]
درونش بنگری خونریزی عشق
[A]
[B][M1]
نه هر کس از محبت مایه دار است
[M2]
نه با هر کس محبت سازگار است
[B][M1]
بروید لاله با داغ جگر تاب
[M2]
دل لعل بدخشان بی شرار است
[A]
[B][M1]
درین گلشن پریشان مثل بویم
[M2]
نمیدانم چه میخواهم چه جویم
[B][M1]
برآید آرزو یا بر نیاید
[M2]
شهید سوز و ساز آرزویم
[A]
[B][M1]
جهان مشت گل و دل حاصل اوست
[M2]
همین یک قطرهٔ خون مشکل اوست
[B][M1]
نگاه ما دو بین افتاد ورنه
[M2]
جهان هر کسی اندر دل اوست
[A]
[B][M1]
سحر می گفت بلبل باغبان را
[M2]
درین گل جز نهال غم نگیرد
[B][M1]
به پیری میرسد خار بیابان
[M2]
ولی گل چون جوان گردد بمیرد
[A]
[B][M1]
جهان ما که نابود است بودش
[M2]
زیان توام همی زاید بسودش
[B][M1]
کهن را نو کن و طرح دگر ریز
[M2]
دل ما بر نتابد دیر و زودش
[A]
[B][M1]
نوای عشق را ساز است آدم
[M2]
کشاید راز و خود رازست آدم
[B][M1]
جهان او آفرید این خوبتر ساخت
[M2]
مگر با ایزد انباز است آدم
[A]
[B][M1]
نه من انجام و نی آغاز جویم
[M2]
همه رازم جهان راز جویم
[B][M1]
گر از روی حقیقت پرده گیرند
[M2]
همان بوک و مگر را باز جویم
[A]
[B][M1]
دلا نارائی پروانه تا کی
[M2]
نگیری شیوهٔ مردانه تا کی
[B][M1]
یکی خود را به سوز خویشتن سوز
[M2]
طواف آتش بیگانه تا کی
[A]
[B][M1]
تنی پیدا کن از مشت غباری
[M2]
تنی محکم تر از سنگین حصاری
[B][M1]
درون او دل درد آشنائی
[M2]
چو جوئی در کنار کوهساری
[A]
[B][M1]
ز آب و گل خدا خوش پیکری ساخت
[M2]
جهانی از ارم زیبا تری ساخت
[B][M1]
ولی ساقی به آن آتش که دارد
[M2]
ز خاک من جهان دیگری ساخت
[A]
[B][M1]
به یزدان روز محشر برهمن گفت
[M2]
فروغ زندگی تاب شرر بود
[B][M1]
ولیکن گر نرنجی با تو گویم
[M2]
صنم از آدمی پاینده تر بود
[A]
[B][M1]
گذشتی تیز گام ای اختر صبح
[M2]
مگر از خواب ما بیزار رفتی
[B][M1]
من از ناآگهی گم کرده راهم
[M2]
تو بیدار آمدی بیدار رفتی
[A]
[B][M1]
تهی از های و هو میخانه بودی
[M2]
گل ما از شرر بیگانه بودی
[B][M1]
نبودی عشق و این هنگامهٔ عشق
[M2]
اگر دل چون خرد فرزانه بودی
[A]
[B][M1]
ترا ای تازه پرواز آفریدند
[M2]
سراپا لذت بال آزمائی
[B][M1]
هوس ما را گران پرواز دارد
[M2]
تو از ذوق پریدن پر گشائی
[A]
[B][M1]
چه لذت یارب اندر هست و بود است
[M2]
دل هر ذره در جوش نمود است
[B][M1]
شکافد شاخ را چون غنچهٔ گل
[M2]
تبسم ریز از ذوق وجود است
[A]
[B][M1]
شنیدم در عدم پروانه میگفت
[M2]
دمی از زندگی تاب تبم بخش
[B][M1]
پریشان کن سحر خاکسترم را
[M2]
ولیکن سوز و ساز یک شبم بخش
[A]
[B][M1]
مسلمانان مرا حرفی است در دل
[M2]
که روشن تر ز جان جبرئیل است
[B][M1]
نهانش دارم از آزر نهادان
[M2]
که این سری ز اسرار خلیل است
[A]
[B][M1]
بکویش ره سپاری ای دل ایدل
[M2]
مرا تنها گذاری ای دل ایدل
[B][M1]
دمادم آرزوها آفرینی
[M2]
مگر کاری نداری ای دل ایدل
[A]
[B][M1]
رهی در سینهٔ انجم گشائی
[M2]
ولی از خویشتن ناآشنائی
[B][M1]
یکی بر خود گشا چون دانه چشمی
[M2]
که از زیر زمین نخلی بر آئی
[A]
[B][M1]
سحر در شاخسار بوستانی
[M2]
چه خوش میگفت مرغ نغمه خوانی
[B][M1]
بر آور هر چه اندر سینه داری
[M2]
سرودی ، ناله ئی ، آهی فغانی
[A]
[B][M1]
ترا یک نکتهٔ سر بسته گویم
[M2]
اگر درس حیات از من بگیری
[B][M1]
بمیری گر به تن جانی نداری
[M2]
وگر جانی به تن داری نمیری
[A]
[B][M1]
بهل افسانهٔ آن پا چراغی
[M2]
حدیث سوز او آزار گوش است
[B][M1]
من آن پروانه را پروانه دانم
[M2]
که جانش سخت کوش و شعله نوش است
[A]
[B][M1]
ترا از خویشتن بیگانه سازد
[M2]
من آن آبی طربناکی ندارم
[B][M1]
به بازارم مجو دیگر متاعی
[M2]
چو گل جز سینهٔ چاکی ندارم
[A]
[B][M1]
زیان بینی ز سیر بوستانم
[M2]
اگر جانت شهید جستجو نیست
[B][M1]
نمایم آنچه هست اندر رگ گل
[M2]
بهار من طلسم رنگ و بو نیست
[A]
[B][M1]
برون از ورطهٔ بود و عدم شو
[M2]
فزونتر زین جهان کیف و کم شو
[B][M1]
خودی تعمیر کن در پیکر خویش
[M2]
چو ابراهیم معمار حرم شو
[A]
[B][M1]
ز مرغان چمن نا آشنایم
[M2]
به شاخ آشیان تنها سرایم
[B][M1]
اگر نازک دلی از من کران گیر
[M2]
که خونم می تراود از نوایم
[A]
[B][M1]
جهان یارب چه خوش هنگامه دارد
[M2]
همه را مست یک پیمانه کردی
[B][M1]
نگه را با نگه آمیز دادی
[M2]
دل از دل جان ز جان بیگانه کردی
[A]
[B][M1]
سکندر با خضر خوش نکته ئی گفت
[M2]
شریک سوز و ساز بحر و بر شو
[B][M1]
تو این جنگ از کنار عرصه بینی
[M2]
بمیر اندر نبرد و زنده تر شو
[A]
[B][M1]
سریر کیقباد ، اکلیل جم خاک
[M2]
کلیسا و بتستان و حرم خاک
[B][M1]
ولیکن من ندانم گوهرم چیست
[M2]
نگاهم برتر از گردون تنم خاک
[A]
[B][M1]
اگر در مشت خاک تو نهادند
[M2]
دل صد پارهٔ خونابه باری
[B][M1]
ز ابر نو بهاران گریه آموز
[M2]
که از اشک تو روید لاله زاری
[A]
[B][M1]
دمادم نقش های تازه ریزد
[M2]
بیک صورت قرار زندگی نیست
[B][M1]
اگر امروز تو تصویر دوش است
[M2]
بخاک تو شرار زندگی نیست
[A]
[B][M1]
چو ذوق نغمه ام در جلوت آرد
[M2]
قیامت افکنم در محفل خویش
[B][M1]
چو می خواهم دمی خلوت بگیرم
[M2]
جهان را گم کنم اندر دل خویش
[A]
[B][M1]
چه میپرسی میان سینه دل چیست
[M2]
خرد چون سوز پیدا کرد دل شد
[B][M1]
دل از ذوق تپش دل بود لیکن
[M2]
چو یک دم از تپش افتاد گل شد
[A]
[B][M1]
خرد گفت او بچشم اندر نگنجد
[M2]
نگاه شوق در امید و بیم است
[B][M1]
نمیگردد کهن افسانهٔ طور
[M2]
که در هر دل تمنای کلیم است
[A]
[B][M1]
کنشت و مسجد و بتخانه و دیر
[M2]
جز این مشت گلی پیدا نکردی
[B][M1]
ز حکم غیر نتوان جز بدل رست
[M2]
تو ای غافل دلی پیدا نکردی
[A]
[B][M1]
نه پیوستم درین بستان سرا دل 
[M2]
ز بند این و آن آزاده رفتم
[B][M1]
چو باد صبح گردیدم دمی چند
[M2]
گلان را آب و رنگی داده رفتم
[A]
[B][M1]
به خود باز آورد رند کهن را
[M2]
می برنا که من در جام کردم
[B][M1]
من این می چون مغان دور پیشین
[M2]
ز چشم مست ساقی وام کردم
[A]
[B][M1]
سفالم را می او جام جم کرد
[M2]
درون قطره ام پوشیده یم کرد
[B][M1]
خرد اندر سرم بتخانه ئی ریخت
[M2]
خلیل عشق دیرم را حرم کرد
[A]
[B][M1]
خرد زنجیری امروز و دوش است
[M2]
پرستار بتان چشم و گوش است
[B][M1]
صنم در آستین پوشیده دارد
[M2]
برهمن زادهٔ زنار پوش است
[A]
[B][M1]
خرد اندر سر هر کس نهادند
[M2]
تنم چون دیگران از خاک و خون است
[B][M1]
ولی این راز کس جز من نداند
[M2]
ضمیر خاک و خونم بیچگون است
[A]
[B][M1]
گدای جلوه رفتی بر سر طور
[M2]
که جان تو ز خود نامحرمی هست
[B][M1]
قدم در جستجوی آدمی زن
[M2]
خدا هم در تلاش آدمی هست
[A]
[B][M1]
بگو جبریل را از من پیامی
[M2]
مرا آن پیکر نوری ندادند
[B][M1]
ولی تاب و تب ما خاکیان بین
[M2]
به نوری ذوق مهجوری ندادند
[A]
[B][M1]
همای علم تا افتد بدامت
[M2]
یقین کم کن گرفتار شکی باش
[B][M1]
عمل خواهی یقین را پخته تر کن
[M2]
یکی جوی و یکی بین و یکی باش
[A]
[B][M1]
خرد بر چهرهٔ تو پرده ها بافت
[M2]
نگاهی تشنهٔ دیدار دارم
[B][M1]
در افتد هر زمان اندیشه با شوق
[M2]
چه آشوب افکنی در جان زارم
[A]
[B][M1]
دلت می لرزد از اندیشهٔ مرگ
[M2]
ز بیمش زرد مانند زریری
[B][M1]
به خود باز آ خودی را پخته تر گیر
[M2]
اگر گیری ، پس از مردن نمیری
[A]
[B][M1]
ز پیوند تن و جانم چه پرسی
[M2]
به دام چند و چون در می نیایم
[B][M1]
دم آشفته ام در پیچ و تابم
[M2]
چو از آغوش نی خیزم نوایم
[A]
[B][M1]
مرا فرمود پیر نکته دانی
[M2]
هر امروز تو از فردا پیام است
[B][M1]
دل از خوبان بی پروا نگهدار
[M2]
حریمش جز به او دادن حرام است
[A]
[B][M1]
ز رازی معنی قرآن چه پرسی؟
[M2]
ضمیر ما به آیاتش دلیل است
[B][M1]
خرد آتش فروزد دل بسوزد
[M2]
همین تفسیر نمرود و خلیل است
[A]
[B][M1]
من از بود و نبود خود خموشم
[M2]
اگر گویم که هستم خود پرستم
[B][M1]
ولیکن این نوای ساده کیست
[M2]
کسی در سینه می گوید که هستم
[A]
[B][M1]
ز من با شاعر رنگین بیان گوی
[M2]
چه سود از سوز اگر چون لاله سوزی
[B][M1]
نه خود را می گدازی ز آتش خویش
[M2]
نه شام دردمندی بر فروزی
[A]
[B][M1]
ز خوب و زشت تو ناآشنایم
[M2]
عیارش کرده ئی سود و زیان را
[B][M1]
درین محفل ز من تنها تری نیست
[M2]
به چشم دیگری بینم جهان را
[A]
[B][M1]
تو ای شیخ حرم شاید ندانی
[M2]
جهان عشق را هم محشری هست
[B][M1]
گناه و نامه و میزان ندارد
[M2]
نه او را مسلمی نی کافری هست
[A]
[B][M1]
چو تاب از خود بگیرد قطرهٔ آب
[M2]
میان صد گهر یک دانه گردد
[B][M1]
به بزم همنوایان آنچنان زی
[M2]
که گلشن بر تو خلوت خانه گردد
[A]
[B][M1]
من ای دانشوران در پیچ و تابم
[M2]
خرد را فهم این معنی محال است
[B][M1]
چسان در مشت خاکی تن زند دل
[M2]
که دل دشت غزالان خیال است
[A]
[B][M1]
میارا بزم بر ساحل که آنجا
[M2]
نوای زندگانی نرم خیز است
[B][M1]
به دریا غلت و با موجش در آویز
[M2]
حیات جاودان اندر ستیز است
[A]
[B][M1]
سراپا معنی سر بسته ام من
[M2]
نگاه حرف بافان برنتابم
[B][M1]
نه مختارم توان گفتن به مجبور
[M2]
که خاک زنده ام در انقلابم
[A]
[B][M1]
مگو از مدعای زندگانی
[M2]
ترا بر شیوه های او نگه نیست
[B][M1]
من از ذوق سفر آنگونه مستم
[M2]
که منزل پیش من جز سنگ ره نیست
[A]
[B][M1]
اگر کردی نگه بر پارهٔ سنگ
[M2]
ز فیض آرزوی تو گهر شد
[B][M1]
به زر خود را مسنج ای بندهٔ زر
[M2]
که زر از گوشهٔ چشم تو زر شد
[A]
[B][M1]
وفا ناآشنا بیگانه خو بود
[M2]
نگاهش بیقرار از جستجو بود
[B][M1]
چو دید او را پرید از سینهٔ من
[M2]
ندانستم که دست آموز او بود
[A]
[B][M1]
مپرس از عشق و از نیرنگی عشق
[M2]
بهر رنگی که خواهی سر بر آرد
[B][M1]
درون سینه بیش از نقطه ئی نیست
[M2]
چو آید بر زبان پایان ندارد
[A]
[B][M1]
مشو ای غنچهٔ نورسته دلگیر
[M2]
ازین بستان سرا دیگر چه خواهی
[B][M1]
لب جو، بزم گل، مرغ چمن سیر
[M2]
صبا ، شبنم ، نوای صبحگاهی
[A]
[B][M1]
مرا روزی گل افسرده ئی گفت
[M2]
نمود ما چو پرواز شرار است
[B][M1]
دلم بر محنت نقش آفرین سوخت
[M2]
که نقش کلک او ناپایدار است
[A]
[B][M1]
جهان ما که پایانی ندارد
[M2]
چو ماهی در یم ایام غرق است
[B][M1]
یکی بر دل نظر وا کن که بینی
[M2]
یم ایام در یک جام غرق است
[A]
[B][M1]
به مرغان چمن همداستانم
[M2]
زبان غنچه های بی زبانم
[B][M1]
چو میرم با صبا خاکم بیامیز
[M2]
که جز طوف گلان کاری ندانم
[A]
[B][M1]
نماید آنچه هست این وادی گل
[M2]
درون لالهٔ آتش بجان چیست
[B][M1]
بچشم ما چمن یک موج رنگ است
[M2]
که می داند به چشم بلبلان چیست؟
[A]
[B][M1]
تو خورشیدی و من سیارهٔ تو
[M2]
سراپا نورم از نظارهٔ تو
[B][M1]
ز آغوش تو دورم ناتمامم 
[M2]
تو قرآنی و من سی پارهٔ تو
[A]
[B][M1]
خیال او درون دیده خوشتر
[M2]
غمش افزوده جان کاهیده خوشتر
[B][M1]
مرا صاحبدلی این نکته آموخت
[M2]
ز منزل جادهٔ پیچیده خوشتر
[A]
[B][M1]
دماغم کافر زنار دار است
[M2]
بتان را بنده و پروردگار است
[B][M1]
دلم را بین که نالد از غم عشق
[M2]
ترا با دین و آئینم چه کار است
[A]
[B][M1]
صنوبر بندهٔ آزادهٔ او
[M2]
فروغ روی گل از بادهٔ او
[B][M1]
حریمش آفتاب و ماه و انجم
[M2]
دل آدم در نگشادهٔ او
[A]
[B][M1]
ز انجم تا به انجم صد جهان بود
[M2]
خرد هر جا که پر زد آسمان بود
[B][M1]
ولیکن چون بخود نگریستم من
[M2]
کران بیکران در من نهان بود
[A]
[B][M1]
بپای خود مزن زنجیر تقدیر
[M2]
ته این گنبد گردان رهی هست
[B][M1]
اگر باور نداری خیز و دریاب
[M2]
که چون پا وا کنی جولانگهی هست
[A]
[B][M1]
دل من در طلسم خود اسیر است
[M2]
جهان از پرتو او تاب گیر است
[B][M1]
مپرس از صبح و شامم ز آفتابی
[M2]
که پیش روزگار من پریر است
[A]
[B][M1]
نوا در ساز جان از زخمهٔ تو
[M2]
چسان در جانی و از جان برونی
[B][M1]
چراغم ، با تو سوزم بی تو میرم
[M2]
تو ای بیچون من بی من چگونی
[A]
[B][M1]
نفس آشفته موجی از یم اوست
[M2]
نی ما نغمهٔ ما از دم اوست
[B][M1]
لب جوی ابد چون سبزه رستیم
[M2]
رگ ما ریشهٔ ما از نم اوست
[A]
[B][M1]
ترا درد یکی در سینه پیچید
[M2]
جهان رنگ و بو را آفریدی
[B][M1]
دگر از عشق بیباکم چه رنجی
[M2]
که خود این های و هو را آفریدی
[A]
[B][M1]
کرا جوئی چرا در پیچ و تابی
[M2]
که او پیداست تو زیر نقابی
[B][M1]
تلاش او کنی جز خود نبینی
[M2]
تلاش خود کنی جز او نیابی
[A]
[B][M1]
تو ای کودک منش خود را ادب کن
[M2]
مسلمان زاده ئی ترک نسب کن
[B][M1]
برنگ احمر و خون و رگ و پوست
[M2]
عرب نازد اگر ، ترک عرب کن
[A]
[B][M1]
نه افغانیم و نی ترک و تتاریم
[M2]
چمن زادیم و از یک شاخساریم
[B][M1]
تمیز رنگ و بو بر ما حرام است
[M2]
که ما پروردهٔ یک نو بهاریم
[A]
[B][M1]
نهان در سینهٔ ما عالمی هست
[M2]
بخاک ما دلی در دل غمی هست 
[B][M1]
از آن صهبا که جان ما بر افروخت
[M2]
هنوز اندر سبوی ما نمی هست
[A]
[B][M1]
دل من ای دل من ایدل من
[M2]
یم من کشتی من ساحل من
[B][M1]
چو شبنم بر سر خاکم چکیدی
[M2]
و یا چون غنچه رستی از گل من
[A]
[B][M1]
چه گویم نکتهٔ زشت و نکو چیست
[M2]
زبان لرزد که معنی پیچدار است
[B][M1]
برون از شاخ بینی خار و گل را
[M2]
درون او نه گل پیدا نه خار است
[A]
[B][M1]
کسی کو درد پنهانی ندارد
[M2]
تنی دارد ولی جانی ندارد
[B][M1]
اگر جانی هوس داری طلب کن
[M2]
تب و تابی که پایانی ندارد
[A]
[B][M1]
چه پرسی از کجایم چیستم من؟
[M2]
به خود پیچیده ام تا زیستم من
[B][M1]
درین دریا چو موج بیقرارم
[M2]
اگر بر خود نپیچم نیستم من
[A]
[B][M1]
به چندین جلوه در زیر نقابی
[M2]
نگاه شوق ما را بر نتابی
[B][M1]
دوی در خون ما چون مستی می
[M2]
ولی بیگانه خوئی ، دیر یابی
[A]
[B][M1]
دل از منزل تهی کن پا بره دار
[M2]
نگه را پاک مثل مهر و مه دار
[B][M1]
متاع عقل و دین با دیگران بخش
[M2]
غم عشق ار بدست افتد نگه دار
[A]
[B][M1]
بیا ای عشق ای رمز دل ما
[M2]
بیا ای کشت ما ای حاصل ما
[B][M1]
کهن گشتند این خاکی نهادان
[M2]
دگر آدم بنا کن از گل ما
[A]
[B][M1]
سخن درد و غم آرد ، درد و غم به
[M2]
مرا این ناله های دمبدم به
[B][M1]
سکندر را ز عیش من خبر نیست
[M2]
نوای دلکشی از ملک جم به
[A]
[B][M1]
نه من بر مرکب ختلی سوارم
[M2]
نه از وابستگان شهریارم
[B][M1]
مرا ای همنشین دولت همین بس
[M2]
چوکاوم سینه را لعلی بر آرم
[A]
[B][M1]
کمال زندگی خواهی بیاموز
[M2]
گشادن چشم و جز بر خود نبستن
[B][M1]
فرو بردن جهان را چون دم آب
[M2]
طلسم زیر و بالا در شکستن
[A]
[B][M1]
تو میگوئی که آدم خاکزاد است
[M2]
اسیر عالم کون و فساد است
[B][M1]
ولی فطرت ز اعجازی که دارد
[M2]
بنای بحر بر جویش نهاد است
[A]
[B][M1]
دل بیباک را ضرغام رنگ است
[M2]
دل ترسنده را آهو پلنگ است
[B][M1]
اگر بیمی نداری بحر صحراست
[M2]
اگر ترسی بهر موجش نهنگ است
[A]
[B][M1]
ندانم باده ام یا ساغرم من
[M2]
گهر در دامنم یا گوهرم من
[B][M1]
چنان بینم چو بر دل دیده بندم
[M2]
که جانم دیگر است و دیگرم من
[A]
[B][M1]
تو گوئی طایر ما زیر دام است
[M2]
پریدن بر پر و بالش حرام است
[B][M1]
ز تن بر جسته تر شد معنی جان
[M2]
فسان خنجر ما از نیام است
[A]
[B][M1]
چسان زاید تمنا در دل ما
[M2]
چسان سوزد چراغ منزل ما
[B][M1]
بچشم ما که می بیند چه بیند
[M2]
چسان گنجید دل اندر گل ما
[A]
[B][M1]
چو در جنت خرامیدم پس از مرگ
[M2]
به چشمم این زمین و آسمان بود
[B][M1]
شکی با جان حیرانم در آویخت
[M2]
جهان بود آن که تصویر جهان بود
[A]
[B][M1]
جهان ما که جز انگاره ئی نیست
[M2]
اسیر انقلاب صبح و شام است
[B][M1]
ز سوهان قضا هموار گردد
[M2]
هنوز این پیکر گل ناتمام است
[A]
[B][M1]
چسان ای آفتاب آسمان گرد
[M2]
باین دوری به چشم من در آئی
[B][M1]
بخاکی واصل و از خاکدان دور
[M2]
تو ای مژگان گسل آخر کجائی
[A]
[B][M1]
تراش از تیشهٔ خود جادهٔ خویش
[M2]
براه دیگران رفتن عذاب است
[B][M1]
گر از دست تو کار نادر آید
[M2]
گناهی هم اگر باشد ثواب است
[A]
[B][M1]
بمنزل رهرو دل در نسازد
[M2]
به آب و آتش و گل در نسازد
[B][M1]
نپنداری که در تن آرمید است
[M2]
که این دریا به ساحل در نسازد
[A]
[B][M1]
بیا با شاهد فطرت نظر باز
[M2]
چرا در گوشهٔ خلوت گزینی
[B][M1]
ترا حق داد چشم پاک بینی
[M2]
که از نورش نگاهی آفرینی
[A]
[B][M1]
میان آب و گل خلوت گزیدم
[M2]
ز افلاطون و فارابی بریدم
[B][M1]
نکردم از کسی دریوزهٔ چشم 
[M2]
جهان را جز به چشم خود ندیدم
[A]
[B][M1]
ز آغاز خودی کس را خبر نیست
[M2]
خودی در حلقهٔ شام و سحر نیست
[B][M1]
ز خضر این نکتهٔ نادر شنیدم
[M2]
که بحر از موج خود دیرینه تر نیست
[A]
[B][M1]
دلا رمز حیات از غنچه دریاب
[M2]
حقیقت در مجازش بی حجاب است
[B][M1]
ز خاک تیره میروید ولیکن
[M2]
نگاهش بر شعاع آفتاب است
[A]
[B][M1]
فروغ او به بزم باغ و راغ است
[M2]
گل از صهبای او روشن ایاغ است
[B][M1]
شب کس در جهان تاریک نگذاشت
[M2]
که در هر دل ز داغ او چراغ است
[A]
[B][M1]
ز خاک نرگسستان غنچه ئی رست
[M2]
که خواب از چشم او شبنم فرو شست
[B][M1]
خودی از بیخودی آمد پدیدار
[M2]
جهان دریافت آخر آنچه می جست
[A]
[B][M1]
جهان کز خود ندارد دستگاهی
[M2]
به کوی آرزو می جست راهی
[B][M1]
ز آغوش عدم دزدیده بگربخت
[M2]
گرفت اندر دل آدم پناهی
[A]
[B][M1]
دل من رازدان جسم و جان است
[M2]
نپنداری اجل بر من گران است
[B][M1]
چه غم گر یک جهان گم شد ز چشمم
[M2]
هنوز اندر ضمیرم صد جهان است
[A]
[B][M1]
گل رعنا چو من در مشکلی هست
[M2]
گرفتار طلسم محفلی هست
[B][M1]
زبان برگ او گویا نکردند
[M2]
ولی در سینهٔ چاکش دلی هست
[A]
[B][M1]
مزاج لالهٔ خود رو شناسم
[M2]
بشاخ اندر گلان را بو شناسم
[B][M1]
از آن دارد مرا مرغ چمن دوست
[M2]
مقام نغمه های او شناسم
[A]
[B][M1]
جهان یک نغمه زار آرزوئی
[M2]
بم و زیرش ز تار آرزوئی
[B][M1]
به چشمم هر چه هست و بود و باشد
[M2]
دمی از روزگار آرزوئی
[A]
[B][M1]
دل من بی قرار آرزوئی
[M2]
درون سینهٔ من های و هوئی
[B][M1]
سخن ای همنشین از من چه خواهی
[M2]
که من با خویش دارم گفتگوئی
[A]
[B][M1]
دوام ما ز سوز ناتمام است
[M2]
چو ماهی جز تپش بر ما حرام است
[B][M1]
مجو ساحل که در آغوش ساحل
[M2]
تپید یک دم و مرگ دوام است
[A]
[B][M1]
مرنج از برهمن ای واعظ شهر
[M2]
گر از ما سجده ئی پیش بتان خواست
[B][M1]
خدای ما که خود صورتگری کرد
[M2]
بتی را سجده ئی از قدسیان خواست
[A]
[B][M1]
حکیمان گرچه صد پیکر شکستند
[M2]
مقیم سومنات بود و هستند
[B][M1]
چسان افرشته و یزدان بگیرند
[M2]
هنوز آدم به فتراکی نبستند
[A]
[B][M1]
جهانها روید از مشت گل من
[M2]
بیا سرمایه گیر از حاصل من
[B][M1]
غلط کردی ره سر منزل دوست
[M2]
دمی گم شو به صحرای دل من
[A]
[B][M1]
هزاران سال با فطرت نشستم
[M2]
به او پیوستم و از خود گسستم
[B][M1]
ولیکن سر گذشتم این دو حرفست
[M2]
تراشیدم ، پرستیدم ، شکستم
[A]
[B][M1]
به پهنای ازل پر می گشودم
[M2]
ز بند آب و گل بیگانه بودم
[B][M1]
بچشم تو بهای من بلند است
[M2]
که آوردی ببازار وجودم
[A]
[B][M1]
درونم جلوهٔ افکار این چیست؟
[M2]
برون من همه اسرار این چیست
[B][M1]
بفرما ای حکیم نکته پرداز
[M2]
بدن آسوده ، جان سیار ، این چیست؟
[A]
[B][M1]
بخود نازم گدای بی نیازم
[M2]
تپم ، سوزم ، گدازم، نی نوازم
[B][M1]
ترا از نغمه در آتش نشاندم
[M2]
سکندر فطرتم ، آئینه سازم
[A]
[B][M1]
اگر آگاهی از کیف و کم خویش
[M2]
یمی تعمیر کن از شبنم خویش
[B][M1]
دلا دریوزهٔ مهتاب تا کی
[M2]
شب خود را برافروز از دم خویش
[A]
[B][M1]
چه غم داری ، حیات دل ز دم نیست
[M2]
که دل در حلقه بود و عدم نیست
[B][M1]
مخور ای کم نظر اندیشهٔ مرگ
[M2]
اگر دم رفت دل باقی است غم نیست
[A]
[B][M1]
تو ای دل تا نشینی در کنارم
[M2]
ز تشریف شهان خوشتر گلیمم
[B][M1]
درون سینه ام باشی پس از مرگ
[M2]
من از دست تو در امید و بیمم
[A]
[B][M1]
ز من گو صوفیان با صفا را
[M2]
خدا جویان معنی آشنا را
[B][M1]
غلام همت آن خود پرستم
[M2]
که با نور خودی بیند خدا را
[A]
[B][M1]
چو نرگس این چمن نادیده مگذر
[M2]
چو بو در غنچهٔ پیچیده مگذر
[B][M1]
ترا حق دیدهٔ روشنتری داد
[M2]
خرد بیدار و دل خوابیده مگذر
[A]
[B][M1]
تراشیدم صنم بر صورت خویش
[M2]
به شکل خود خدا را نقش بستم
[B][M1]
مرا از خود برون رفتن محال است
[M2]
بهر رنگی که هستم خود پرستم
[A]
[B][M1]
به شبنم غنچهٔ نورسته می گفت
[M2]
نگاه ما چمن زادان رسا نیست
[B][M1]
در آن پهنا که صد خورشید دارد
[M2]
تمیز پست و بالا هست یا نیست
[A]
[B][M1]
زمین را رازدان آسمان گیر
[M2]
مکان را شرح رمز لامکان گیر
[B][M1]
پرد هر ذره سوی منزل دوست
[M2]
نشان راه از ریگ روان گیر
[A]
[B][M1]
ضمیر ین فکان غیر از تو کس نیست
[M2]
نشان بی نشان غیر از تو کس نیست
[B][M1]
قدم بیباک تر نه در ره زیست
[M2]
به پهنای جهان غیر از تو کس نیست
[A]
[B][M1]
زمین خاک در میخانهٔ ما
[M2]
فلک یک گردش پیمانهٔ ما
[B][M1]
حدیث سوز و ساز ما دراز است
[M2]
جهان دیباچه افسانه ما
[A]
[B][M1]
سکندر رفت و شمشیر و علم رفت
[M2]
خراج شهر و گنج کان و یم رفت
[B][M1]
امم را از شهان پاینده تر دان
[M2]
نمی بینی که ایران ماند و جم رفت
[A]
[B][M1]
ربودی دل ز چاک سینهٔ من
[M2]
به غارت برده ئی گنجینهٔ من
[B][M1]
متاع آرزویم با که دادی
[M2]
چه کردی با غم دیرینهٔ من
[A]
[B][M1]
ز پیش من جهان رنگ و بو رفت
[M2]
زمین و آسمان و چار سو رفت
[B][M1]
تو رفتی ای دل از هنگامهٔ او
[M2]
و یا از خلوت آباد تو او رفت
[A]
[B][M1]
مرا از پردهٔ ساز آگهی نیست
[M2]
ولی دانم نوای زندگی چیست
[B][M1]
سرودم آنچنان در شاخساران
[M2]
گل از مرغ چمن پرسد که این کیست؟
[A]
[B][M1]
نوا مستانه در محفل زدم من
[M2]
شرار زندگی بر گل زدم من
[B][M1]
دل از نور خرد کردم ضیا گیر
[M2]
خرد را بر عیار دل زدم من
[A]
[B][M1]
عجم از نغمه های من جوان شد
[M2]
ز سودایم متاع او گران شد
[B][M1]
هجومی بود ره گم کره در دشت
[M2]
ز آواز درایم کاروان شد
[A]
[B][M1]
عجم از نغمه ام آتش بجان است
[M2]
صدای من درای کاروان است
[B][M1]
حدی را تیز تر خوانم چو عرفی
[M2]
که ره خوابیده و محمل گران است
[A]
[B][M1]
ز جان بیقرار آتش گشادم
[M2]
دلی در سینهٔ مشرق نهادم
[B][M1]
گل او شعله زار از نالهٔ من
[M2]
چو برق اندر نهاد او فتادم
[A]
[B][M1]
مرا مثل نسیم آواره کردند
[M2]
دلم مانند گل صد پاره کردند
[B][M1]
نگاهم را که پیدا هم نبیند
[M2]
شهید لذت نظاره کردند
[A]
[B][M1]
خرد کرپاس را زرینه سازد
[M2]
کمالش سنگ را آئینه سازد
[B][M1]
نوای شاعر جادو نگاری
[M2]
ز نیش زندگی نوشینه سازد
[A]
[B][M1]
ز شاخ آرزو بر خورده ام من
[M2]
به راز زندگی پی برده ام من
[B][M1]
بترس از باغبان ای ناوک انداز
[M2]
که پیغام بهار آورده ام من
[A]
[B][M1]
خیالم کو گل از فردوس چیند
[M2]
چو مضمون غریبی آفریند
[B][M1]
دلم در سینه می لرزد چو برگی
[M2]
که بر وی قطرهٔ شبنم نشیند
[A]
[B][M1]
عجم بحریست ناپیدا کناری
[M2]
که در وی گوهر الماس رنگ است
[B][M1]
ولیکن من نرانم کشتی خویش
[M2]
به دریائی که موجش بی نهنگ است
[A]
[B][M1]
مگو کار جهان نااستوار است
[M2]
هر آن ما ابد را پرده دار است
[B][M1]
بگیر امروز را محکم که فردا
[M2]
هنوز اندر ضمیر روزگار است
[A]
[B][M1]
رمیدی از خداوندان افرنگ
[M2]
ولی بر گور و گنبد سجده پاشی
[B][M1]
به لالائی چنان عادت گرفتی
[M2]
ز سنگ راه مولائی تراشی
[A]
[B][M1]
قبای زندگانی چاک تا کی
[M2]
چو موران آشیان در خاک تا کی
[B][M1]
بپرواز آًًً و شاهینی بیاموز
[M2]
تلاش دانه در خاشاک تا کی
[A]
[B][M1]
میان لاله و گل آشیان گیر
[M2]
ز مرغ نغمه خوان درس فغان گیر
[B][M1]
اگر از ناتوانی گشته ئی پیر
[M2]
نصیبی از شباب این جهان گیر
[A]
[B][M1]
بجان من که جان نقش تن انگیخت
[M2]
هوای جلوه این گل را دو رو کرد
[B][M1]
هزاران شیوه دارد جان بیتاب
[M2]
بدن گردد چو با یک شیوه خو کرد
[A]
[B][M1]
به گوشم آمد از خاک مزاری
[M2]
که در زیر زمین هم میتوان زیست
[B][M1]
نفس دارد ولیکن جان ندارد
[M2]
کسی کو بر مراد دیگران زیست
[A]
[B][M1]
مشو نومید ازین مشت غباری
[M2]
پریشان جلوهٔ ناپایداری
[B][M1]
چو فطرت می تراشد پیکری را
[M2]
تمامش می کند در روزگاری
[A]
[B][M1]
جهان رنگ و بو فهمیدنی هست
[M2]
درین وادی بسی گل چیدنی هست
[B][M1]
ولی چشم از درون خود نبندی
[M2]
که در جان تو چیزی دیدنی هست
[A]
[B][M1]
تو می گوئی که من هستم خدا نیست
[M2]
جهان آب و گل را انتها نیست
[B][M1]
هنوز این راز بر من ناگشود است
[M2]
که چشمم آنچه بیند هست یا نیست
[A]
[B][M1]
بساطم خالی از مرغ کباب است
[M2]
نه در جامم می آئینه تاب است
[B][M1]
غزال من خورد برگ گیاهی
[M2]
ولی خون دل او مشک ناب است
[A]
[B][M1]
رگ مسلم ز سوز من تپید است
[M2]
ز چشمش اشک بیتابم چکید است
[B][M1]
هنوز از محشر جانم نداند
[M2]
جهان را با نگاه من ندید است
[A]
[B][M1]
بحرف اندر نگیری لامکانرا
[M2]
درون خود نگر این نکته پیداست
[B][M1]
به تن جان آنچنان دارد نشیمن
[M2]
که نتوان گفت اینجا نیست آنجاست
[A]
[B][M1]
بهر دل عشق رنگ تازه بر کرد
[M2]
گهی با سنگ گه با شیشه سر کرد
[B][M1]
ترا از خود ربود و چشم تر داد
[M2]
مرا با خویشتن نزدیک تر کرد
[A]
[B][M1]
هنوز از بند آب و گل نرستی
[M2]
تو گوئی رومی و افغانیم من
[B][M1]
من اول آدم بی رنگ و بویم
[M2]
از آن پس هندی و تورانیم من
[A]
[B][M1]
مرا ذوق سخن خون در جگر کرد
[M2]
غبار راه را مشت شرر کرد
[B][M1]
به گفتار محبت لب گشودم
[M2]
بیان این راز را پوشیده تر کرد
[A]
[B][M1]
گریز آخر ز عقل ذوفنون کرد
[M2]
دل خود کام را از عشق خون کرد
[B][M1]
ز اقبال فلک پیما چه پرسی
[M2]
حکیم نکته دان ما جنون کرد
[A]
[B][M1]
هنوز همنفسی در چمن نمی بینم
[M2]
بهار می رسد و من گل نخستینم
[B][M1]
به آب جو نگرم خویش را نظاره کنم
[M2]
به این بهانه مگر روی دیگری بینم
[B][M1]
بخامه ئی که خط زندگی رقم زده است
[M2]
نوشته اند پیامی به برگ رنگینم
[B][M1]
دلم بدوش و نگاهم به عبرت امروز
[M2]
شهید جلوهٔ فردا و تازه آئینم
[B][M1]
ز تیره خاک دمیدم قبای گل بستم
[M2]
وگرنه اختر وامانده ئی ز پروینم
[A]
[B][M1]
ایکه از خمخانه فطرت بجامم ریختی
[M2]
ز آتش صهبای من بگداز مینای مرا
[B][M1]
عشق را سرمایه ساز از گرمی فریاد من
[M2]
شعلهٔ بیباک گردان خاک سینای مرا
[B][M1]
چون بمیرم از غبار من چراغ لاله ساز
[M2]
تازه کن داغ مرا سوزان بصحرای مرا
[A]
[B][M1]
نتوان ز چشم شوق رمید ای هلال عید
[M2]
از صد نگه براه تو دامی نهاده اند
[B][M1]
بر خود نظر گشا ز تهی دامنی مرنج
[M2]
در سینهٔ تو ماه تمامی نهاده اند
[A]
[B2]میلاد آدم
[B][M1]
نعره زد عشق که خونین جگری پیدا شد
[M2]
حسن لرزید که صاحب نظری پیدا شد
[B][M1]
فطرت آشفت که از خاک جهان مجبور
[M2]
خود گری خود شکنی خود نگری پیدا شد
[B][M1]
خبری رفت ز گردون به شبستان ازل
[M2]
حذر ای پردگیان پرده دری پیدا شد
[B][M1]
آرزو بیخبر از خویش به آغوش حیات
[M2]
چشم وا کرد و جهان دگری پیدا شد
[B][M1]
زندگی گفت که در خاک تپیدم همه عمر
[M2]
تا ازین گنبد دیرینه دری پیدا شد

[B2]انکار ابلیس
[B][M1]
نوری نادان نیم سجده به آدم برم
[M2]
او به نهاد است خاک من به نژاد آذرم
[B][M1]
می تپد از سوز من خون رگ کائنات
[M2]
من به دو صرصرم من به غو تندرم
[B][M1]
رابطهٔ سالمات ضابطهٔ امهات
[M2]
سوزم و سازی دهم آتش مینا گرم
[B][M1]
ساختهٔ خویش را در شکنم ریز ریز
[M2]
تا ز غبار کهن ، پیکر نو آورم
[B][M1]
از زو من موجهٔ چرخ سکون ناپذیر
[M2]
نقش گر روزگار ، تاب و تب جوهرم
[B][M1]
پیکر انجم ز تو گردش انجم ز من
[M2]
جان بجهان اندرم ، زندگی مضمرم
[B][M1]
تو به بدن جان دهی ، شور بجان من دهم
[M2]
تو به سکون ره زنی ، من به تپش رهبرم
[B][M1]
من ز تنک مایگان گدیه نکردم سجود
[M2]
قاهر بی دوزخم ، داور بی محشرم
[B][M1]
آدم خاکی نهاد ، دون نظر و کم سواد
[M2]
زاد در آغوش تو ، پیر شود در برم

[B2]اغوای آدم
[B][M1]
زندگی سوز و ساز به ز سکون دوام
[M2]
فاخته شاهین شود از تپش زیر دام
[B][M1]
هیچ نیاید ز تو غیر سجود نیاز
[M2]
خیز چو سرو بلند ، ای بعمل نرم گام
[B][M1]
کوثر و تسنیم برد ، از تو نشاط عمل
[M2]
گیر ز مینای تاک بادهٔ آئینه فام
[B][M1]
زشت و نکو زادهٔ وهم خداوند تست
[M2]
لذت کردار گیر ، گام بنه ، جوی کام
[B][M1]
خیز که بنمایمت ، مملکت تازه ئی
[M2]
چشم جهان بین گشا ، بهر تماشا خرام
[B][M1]
قطرهٔ بی مایه ئی گوهر تابنده شو
[M2]
از سر گردون بیفت ، گیر بدریا مقام
[B][M1]
تیغ درخشنده ئی ، جان جهانی گسل
[M2]
جوهر خود رانما ، آی برون از نیام
[B][M1]
بازوی شاهین گشا ، خون تذروان بریز
[M2]
مرگ بود باز ار زیستن اندر کنام
[B][M1]
تو نشناسی هنوز شوق بمیرد ز وصل
[M2]
چیست حیات دوام ، سوختن ناتمام

[B2]آدم از بهشت بیرون آمده میگوید:
[B][M1]
چه خوشست زندگی را همه سوز و ساز کردن
[M2]
دل کوه و دشت و صحرا بدمی گداز کردن
[B][M1]
ز قفس دری گشادن به فضای گلستانی
[M2]
ره آسمان نوردن به ستاره راز کردن
[B][M1]
به گداز های پنهان به نیاز های پیدا
[M2]
نظری ادا شناسی بحریم ناز کردن
[B][M1]
گهی جز یکی ندیدن به هجوم لاله زاری
[M2]
گهی خار نیش زن را به گل امتیاز کردن
[B][M1]
همه سوز ناتمامم همه درد آرزویم
[M2]
بگمان دهم یقین را که شهید جستجویم

[B2]صبح قیامت آدم در حضور باری
[B][M1]
ایکه ز خورشید تو کوکب جان مستنیر
[M2]
از دلم افروختی شمع جهان ضریر
[B][M1]
ریخت هنر های من بحر بیک نای آب
[M2]
تیشهٔ من آورد از جگر خاره شیر
[B][M1]
زهره گرفتار من ماه پرستار من
[M2]
عقل کلان کار من بهر جهان دار و گیر
[B][M1]
من بزمین در شدم من بفلک بر شدم
[M2]
بستهٔ جادوی من ذره و مهر منیر
[B][M1]
گرچه فسونش مرا برد ز راه صواب
[M2]
از غلطم در گذر عذر گناهم پذیر
[B][M1]
رام نگردد جهان تا نه فسونش خوریم
[M2]
جز به کمند نیاز ناز نگردد اسیر
[B][M1]
تا شود از آه گرم این بت سنگین گداز
[M2]
بستن زنار او بود مرا ناگزیر
[B][M1]
عقل بدام آورد فطرت چالاک را
[M2]
اهرمن شعله زاد سجده کند خاک را
[A]
[B][M1]
حوری به کنج گلشن جنت تپید و گفت
[M2]
ما را کسی ز آنسوی گردون خبر نداد
[B][M1]
ناید بفهم من سحر و شام و روزو شب
[M2]
عقلم ربود این که بگویند مرد و زاد
[B][M1]
گردید موج نکهت و از شاخ گل دمید
[M2]
پا اینچنین به عالم فردا و دی نهاد
[B][M1]
وا کرد چشم و غنچه شد و خنده زد دمی
[M2]
گل گشت و برگ برگ شد و بر زمین فتاد
[B][M1]
زان نازنین که بند ز پایش گشاده اند
[M2]
آهی است یادگار که بو نام داده اند
[A]
[B][M1]
خورشید بدامانم انجم به گریبانم

[M2]
در من نگری هیچم در خود نگری جانم

[B][M1]
در شهر و بیابانم در کاخ و شبستانم

[M2]
من دردم و درمانم ، من عیش فراوانم

[B2]
من تیغ جهانسوزم ، من چشمهٔ حیوانم

[B][M1]
چنگیزی و تیموری ، مشتی ز غبار من

[M2]
هنگامهٔ افرنگی یک جسته شرار من

[B][M1]
انسان و جهان او از نقش و نگار من

[M2]
خون جگر مردان، سامان بهار من

[B2]
من آتش سوزانم من روضه رضوانم

[B][M1]
آسوده و سیارم این طرفه تماشا بین

[M2]
در بادهٔ امروزم کیفیت فردا بین

[B][M1]
پنهان به ضمیر من صد عالم رعنا بین

[M2]
صد کوکب غلطان بین صد گنبد خضرا بین

[B2]
من کسوت انسانم پیراهن یزدانم

[B][M1]
تقدیر فسون من تدبیر فسون تو

[M2]
تو عاشق لیلائی من دشت جنون تو

[B][M1]
چون روح روان پاکم از چند و چگون تو

[M2]
تو راز درون من ، من راز درون تو

[B2]
از جان تو پیدایم ، در جان تو پنهانم

[B][M1]
من رهرو و تو منزل من مزرع و تو حاصل

[M2]
تو ساز صد آهنگی تو گرمی این محفل

[B][M1]
آوارهٔ آب و گل ، دریاب مقام دل

[M2]
گنجیده بجامی بین این قلزم بی ساحل

[B2]
از موج بلند تو سر بر زده طوفانم

[A]
[B2]خیز که در کوه و دشت خیمه زد ابر بهار
[B][M1]مست ترنم هزار
[M2]طوطی و دراج و سار
[B][M1]بر طرف جویبار
[M2]کشت گل و لاله زار
[B2]چشم تماشا بیار
[B2]خیز که در کوه و دشت خیمه زد ابر بهار
[B2]خیز که در باغ و راغ قافلهٔ گل رسید
[B][M1]باد بهاران وزید
[M2]مرغ نوا آفرید
[B][M1]لاله گریبان درید
[M2]حسن گل تازه چید
[B2]عشق غم نو خرید
[B2]خیز که در باغ و راغ قافلهٔ گل رسید
[B2]بلبلگان در صفیر ، صلصلگان در خروش
[B][M1]خون چمن گرم جوش
[M2]ای که نشینی خموش
[B][M1]در شکن آئین هوش
[M2]بادهٔ معنی بنوش
[B2]نغمه سرا گل بپوش
[B2]بلبلگان در صفیر ، صلصلگان در خروش
[B2]حجره نشینی گذار گوشهٔ صحرا گزین
[B][M1]بر لب جوئی نشین 
[M2]آب روان را ببین
[B][M1]نرگس ناز آفرین
[M2]لخت دل فرودین
[B2]بوسه زنش بر جبین
[B2]حجره نشینی گذار گوشهٔ صحرا گزین
[B2]دیده معنی گشا ای ز عیان بیخبر
[B][M1]لاله کمر در کمر
[M2]نیمهٔ آتش به بر
[B][M1]می چکدش بر جگر
[M2]شبنم اشک سحر
[B2]در شفق انجم نگر
[B2]دیدهٔ معنی گشا ، ای ز عیان بیخبر
[B2]خاک چمن وانمود راز دل کائنات
[B][M1]بود و نبود صفات
[M2]جلوه گریهای ذات
[B][M1]آنچه تو دانی حیات۔
[M2]آنچه تو خوانی ممات
[B2]هیچ ندارد ثبات
[B2]خاک چمن وانمود راز دل کائنات
[A]
[B][M1]
گمان مبر که به پایان رسید کار مغان
[M2]
هزار بادهٔ ناخورده در رگ تاک است
[B][M1]
چمن خوش است ولیکن چو غنچه نتوان زیست
[M2]
قبای زندگیش از دم صبا چاک است
[B][M1]
اگر ز رمز حیات آگهی مجوی و مگیر
[M2]
دلی که از خلش خار آرزو پاک است
[B][M1]
به خود خزیده و محکم چو کوهساران زی
[M2]
چو خش مزی که هوا تیز و شعله بی‌باک است
[A]
[B][M1]
شنیدم کوکبی با کوکبی گفت
[M2]
که در بحریم و پیدا ساحلی نیست
[B][M1]
سفر اندر سرشت ما نهادند
[M2]
ولی این کاروان را منزلی نیست


[B][M1]
اگر انجم همانستی که بود است
[M2]
ازین دیرینه تابی ها چه سود است
[B][M1]
گرفتار کمند روزگاریم
[M2]
خوشا آنکس که محروم وجود است


[B][M1]
کس این بار گران را برنتابد
[M2]
ز بود ما نبود جاودان به
[B][M1]
فضای نیلگونم خوش نیاید
[M2]
ز اوجش پستی آن خاکدان به 


[B][M1]
خنک انسان که جانش بیقرار است
[M2]
سوار راهوار روزگار است
[B][M1]
قبای زندگی بر قامتش راست
[M2]
که او نو آفرین و تازه کار است
[A]
[B][M1]
شبی زار نالید ابر بهار
[M2]
که این زندگی گریهٔ پیهم است
[B][M1]
درخشید برق سبک سیر و گفت
[M2]
خطا کرده ئی خندهٔ یکدم است
[B][M1]
ندانم به گلشن که برد این خبر
[M2]
سخنها میان گل و شبنم است
[A]
[B2]علم: 
[B][M1]نگاهم راز دار هفت و چار است
[M2]گرفتار کمندم روزگار است
[B][M1]جهان بینم به این سو باز کردند
[M2]مرا با آنسوی گردون چه کار است
[B][M1]چکد صد نغمه از سازی که دارم
[M2]به بازار افکنم رازی که دارم
[B2]عشق: 
[B][M1]ز افسون تو دریا شعله زار است
[M2]هوا آتش گذار و زهردار است
[B][M1]چو با من یار بودی نور بودی
[M2]بریدی از من و نور تو نار است
[B][M1]بخلوت خانهٔ لاهوت زادی
[M2]ولیکن در نخ شیطان فتادی
[B][M1]بیا این خاکدان را گلستان ساز
[M2]جهان پیر را دیگر جوان ساز
[B][M1]بیا یک ذره از درد دلم گیر
[M2]ته گردون بهشت جاودان ساز
[B][M1]ز روز آفرینش همدم استیم
[M2]همان یک نغمه را زیر و بم استیم
[A]
[B][M1]هستی ما نظام ما
[M2]مستی ما خرام ما
[B][M1]گردش بی مقام ما
[M2]زندگی دوام ما
[B2]دور فلک بکام ما می نگریم و میرویم
[B][M1]جلوه گه شهود را
[M2]بتکدهٔ نمود را
[B][M1]رزم نبود و بود را
[M2]کشکمش وجود را
[B2]عالم دیر و زود را می نگریم و میرویم
[B][M1]گرمی کار زار ها
[M2]خامی پخته کار ها
[B][M1]تاج و سریر و دارها
[M2]خواری شهریار ها
[B2]بازی روزگارها می نگریم و میرویم
[B][M1]خواجه ز سروری گذشت
[M2]بنده ز چاکری گذشت
[B][M1]زاری و قیصری گذشت
[M2]دور سکندری گذشت
[B2]شیوهٔ بتگری گذشت می نگریم و میرویم
[B][M1]خاک خموش و در خروش
[M2]سست نهاد و سخت کوش
[B][M1]گاه به بزم نا و نوش
[M2]گاه جنازه ئی بدوش
[B2]میر جهان و سفته گوش می نگریم و میرویم
[B][M1]تو به طلسم چون و چند
[M2]عقل تو در گشاد و بند
[B][M1]مثل غزاله در کمند
[M2]زار و زبون و دردمند
[B2]ما به نشیمن بلند می نگریم و میرویم
[B][M1]پرده چرا ظهور چیست؟
[M2]اصل ظلام و نور چیست؟
[B][M1]چشم و دل و شعور چیست؟
[M2]فطرت ناصبور چیست؟
[B2]این همه نزد و دور چیست می نگریم و میرویم
[B][M1]بیش تو نزد ما کمی
[M2]سال تو پیش ما دمی
[B][M1]ای بکنار تو یمی
[M2]ساخته ئی به شبنمی
[B2]ما به تلاش عالمی می نگریم و میرویم
[A]
[B][M1]
ز روی بحر و سر کوهسار می آیم
[M2]
ولیک می نشناسم که از کجا خیزم
[B][M1]
دهم به غمزده طایر پیام فصل بهار
[M2]
ته نشیمن او سیم یاسمن ریزم
[B][M1]
به سبزه غلتم و بر شاخ لاله می پیچم
[M2]
که رنگ و بو ز مسامات او بر انگیزم
[B][M1]
خمیده تا نشود شاخ او ز گردش من
[M2]
به برگ لاله و گل نرم نرمک آویزم
[B][M1]
چو شاعری ز غم عشق در خروش آید
[M2]
نفس نفس به نوا های او در آمیزم
[A]
[B][M1]
تو دانی که بازان ز یک جوهرند
[M2]
دل شیر دارند و مشت پرند
[B][M1]
نکو شیوه و پخته تدبیر باش
[M2]
جسور و غیور و کلان گیر باش
[B][M1]
میامیز با کبک و تورنگ و ساز
[M2]
مگر اینکه داری هوای شکار
[B][M1]
چه قومی فرو مایهٔ ترسناک
[M2]
کند پاک منقار خود را به خاک
[B][M1]
شد آن باشه نخچیر خویش
[M2]
که گیرد ز صید خود آئین و کیش
[B][M1]
بسا شکره افتاده بر روی خاک
[M2]
شد از صحبت دانه چینان هلاک
[B][M1]
نگه دار خود را و خورسند زی
[M2]
دلیر و درشت و تنومند زی
[B][M1]
تن نرم و نازک به تیهو گذار
[M2]
رگ سخت چون شاخ آهو بیار
[B][M1]
نصیب جهان آنچه از خرمی است
[M2]
ز سنگینی و محنت و پر دمی است
[B][M1]
چه خوش گفت فرزند خود را عقاب
[M2]
که یک قطره خون بهتر از لعل ناب
[B][M1]
مجو انجمن مثل آهو و میش
[M2]
به خلوت گرا چون نیاکان خویش
[B][M1]
چنین یاد دارم ز بازان پیر
[M2]
نشیمن بشاخ درختی مگیر
[B][M1]
کنامی نگیریم در باغ و کشت
[M2]
که داریم در کوه و صحرا بهشت
[B][M1]
ز روی زمین دانه چیدن خطاست
[M2]
که پهنای گردون خدا داد ماست
[B][M1]
نجیبی که پا بر زمین سوده است
[M2]
ز مرغ سرا سفله تر بوده است
[B][M1]
پی شاهبازان بساط است سنگ
[M2]
که بر سنگ رفتن کند تیز چنگ
[B][M1]
تو از زرد چشمان صحراستی
[M2]
به گوهر چو سیمرغ والاستی
[B][M1]
جوانی اصیلی که در روز جنگ
[M2]
برد مردمک را ز چشم پلنگ
[B][M1]
به پرواز تو سطوت نوریان
[M2]
به رگهای تو خون کافوریان
[B][M1]
ته چرخ گردندهٔ کوژ پشت
[M2]
بخور آنچه گیری ز نرم و درشت
[B][M1]
ز دست کسی طعمهٔ خود مگیر
[M2]
نکو باش و پند نکویان پذیر
[A]
[B][M1]
شنیدم شبی در کتب خانهٔ من
[M2]
به پروانه می گفت کرم کتابی
[B][M1]
به اوراق سینا نشیمن گرفتم
[M2]
بسی دیدم از نسخهٔ فاریابی
[B][M1]
نفهمیده ام حکمت زندگی را
[M2]
همان تیره روزم ز بی آفتابی
[B][M1]
نکو گفت پروانهٔ نیم سوزی
[M2]
که این نکته را در کتابی نیابی
[B][M1]
تپش می کند زنده تر زندگی را
[M2]
تپش می دهد بال و پر زندگی را
[A]
[B][M1]
یخ ، جوی کوه را ز ره کبر و ناز گفت
[M2]
ما را ز مویهٔ تو شود تلخ روزگار
[B][M1]
گستاخ می سرائی و بیباک میروی
[M2]
هر سال شوخ دیده و آواره تر ز پار
[B][M1]
شایان دودمان کهستانیان نئی
[M2]
خود را مگوی دخترک ابر کوهسار
[B][M1]
گردنده و فتنده و غلطنده ئی بخاک
[M2]
راه دگر بگیر و برو سوی مرغزار
[B][M1]
گفت آب جو چنین سخن دل شکن مگوی
[M2]
بر خویشتن مناز و نهال منی مکار
[B][M1]
من میروم که در خور این دودمان نیم
[M2]
تو خویش را ز مهر درخشان نگاه دار
[A]
[B][M1]
آن شعله ام که صبح ازل در کنار عشق
[M2]
پیش از نمود بلبل و پروانه می تپید
[B][M1]
افزونترم ز مهر و بهر ذره تن زنم
[M2]
گردون شرار خویش ز تاب من آفرید
[B][M1]
در سینه چمن چو نفس کردم آشیان
[M2]
یک شاخ نازک از ته خاکم چو نم کشید
[B][M1]
سوزم ربود و گفت یکی در برم بایست
[M2]
لیکن دل ستم زدهٔ من نیارمید
[B][M1]
در تنگنای شاخ بسی پیچ و تاب خورد
[M2]
تا جوهرم به جلوه گه رنگ و بو رسید
[B][M1]
شبنم براه من گهر آبدار ریخت
[M2]
خندید صبح و باد صبا گرد من وزید
[B][M1]
بلبل ز گل شنید که سوزم ربوده اند
[M2]
نالید و گفت جامهٔ هستی گران خرید
[B2]
وا کرده سینه منت خورشید می کشم
آیا بود که باز بر انگیزد آتشم؟
[A]
[B][M1]
بوعلی اندر غبار ناقه گم
[M2]
دست رومی پردهٔ محمل گرفت
[B][M1]
این فرو تر رفت و تا گوهر رسید
[M2]
آن بگردابی چو خس منزل گرفت
[B][M1]
حق اگر سوزی ندارد حکمت است
[M2]
شعر میگردد چو سوز از دل گرفت
[A]
[B][M1]یک ذره بی مایه متاع نفس اندوخت
[M2]شوق این قدرش سوخت که پروانگی آموخت
[B2]پهنای شب افروخت
[B][M1]وامانده شعاعی که گره خورد و شرر شد
[M2]از سوز حیاتست که کارش همه زر شد
[B2]دارای نظر شد
[B][M1]پروانهٔ بیتاب که هر سو تک و پو کرد
[M2]بر شمع چنان سوخت که خود را همه او کرد
[B2]ترک من و تو کرد
[B][M1]یا اخترکی ماه مبینی به کمینی
[M2]نزدیک تر آمد بتماشای زمینی
[B2]از چرخ برینی
[B][M1]یا ماه تنک ضو که بیک جلوه تمام است
[M2]ماهی که برو منت خورشید حرام است
[B2]آزاد مقام است
[B][M1]ای کرمک شب تاب سراپای تو نور است
[M2]پرواز تو یک سلسلهٔ غیب و حضور است
[B2]آئین ظهور است
[B][M1]در تیره شبان مشعل مرغان شب استی
[M2]آن سوز چه سوز است که در تاب و تب استی
[B2]گرم طلب استی
[B][M1]مائیم که مانند تو از خاک دمیدیم
[M2]دیدیم تپیدیم ، ندیدیم تپیدیم
[B2]جائی نرسیدیم
[B][M1]گویم سخن پخته و پرورده و ته دار
[M2]از منزل گم گشته مگو پای بره دار
[B2]این جلوه نگه دار
[A]
[B][M1]
عقاب دوربین جوئینه را گفت
[M2]
نگاهم آنچه می بیند سراب است
[B][M1]
جوابش داد آن مرغ حق اندیش
[M2]
تو می بینی و من دانم که آب است
[B][M1]
صدای ماهی آمد از ته بحر
[M2]
که چیزی هست و هم در پیچ و تاب است
[A]
[B2]نغمهٔ ساربان حجاز
[B][M1]ناقهٔ سیار من
[M2]آهوی تاتار من
[B][M1]درهم و دینار من
[M2]اندک و بسیار من
[B2]دولت بیدار من
[B2]تیزترک گام زن منزل ما دور نیست
[B][M1]دلکش و زیباستی
[M2]شاهد رعناستی
[B][M1]روکش حوراستی
[M2]غیرت لیلاستی
[B2]دختر صحراستی
[B2]تیزترک گام زن منزل ما دور نیست
[B][M1]در تپش آفتاب
[M2]غوطه زنی در سراب
[B][M1]هم به شب ماهتاب
[M2]تند روی چون شهاب
[B2]چشم تو نادیده خواب
[B2]تیزترک گام زن منزل ما دور نیست
[B][M1]لکه ابر روان
[M2]کشتی بی بادبان
[B][M1]مثل خضر راه دان
[M2]بر تو سبک هر گران
[B2]لخت دل ساربان
[B2]تیزترک گام زن منزل ما دور نیست
[B][M1]سوز تو اندر زمام
[M2]ساز تو اندر خرام
[B][M1]بی خورش و تشنه کام
[M2]پا به سفر صبح و شام
[B2]خسته شوی از مقام
[B2]تیزترک گام زن منزل ما دور نیست
[B][M1]شام تو اندر یمن
[M2]صبح تو اندر قرن
[B][M1]ریگ درشت وطن
[M2]پای ترا یاسمن
[B2]ای چو غزال ختن
[B2]تیزترک گام زن منزل ما دور نیست
[B][M1]مه ز سفر پا کشید
[M2]در پس تل آرمید
[B][M1]صبح ز مشرق دمید
[M2]جامهٔ شب بر درید
[B2]باد بیابان وزید
[B2]تیزترک گام زن منزل ما دور نیست
[B][M1]نغمهٔ من دلگشای
[M2]زیر و بمش جانفرای
[B][M1]قافله ها را درای
[M2]فتنه ربا فتنه زای
[B2]ای به حرم چهره سای
[B2]تیزترک گام زن منزل ما دور نیست
[A]
[B][M1]
مرا معنی تازه ئی مدعاست
[M2]
اگر گفته را باز گویم رواست
[B][M1]
«یکی قطره باران ز ابری چکید
[M2]
خجل شد چو پهنای دریا بدید
[B][M1]
که جائی که دریاست من کیستم؟
[M2]
گر او هست حقا که من نیستم»
[B][M1]
ولیکن ز دریا برآمد خروش
[M2]
ز شرم تنک مایگی رو مپوش
[B][M1]
تماشای شام و سحر دیده ئی
[M2]
چمن دیده ئی دشت و در دیده ئی
[B][M1]
به برگ گیاهی به دوش سحاب
[M2]
درخشیدی از پرتو آفتاب
[B][M1]
گهی همدم تشنه کامان راغ
[M2]
گهی محرم سینه چاکان باغ
[B][M1]
گهی خفته در تاک و طاقت گداز
[M2]
گهی خفته در خاک بی سوز و ساز
[B][M1]
ز موج سبک سیر من زاده ئی
[M2]
ز من زاده ئی در من افتاده ئی
[B][M1]
بیاسای در خلوت سینه ام
[M2]
چو جوهر درخش اندر آئینه ام
[B][M1]
گهر شو در آغوش قلزم بزی
[M2]
فروزان تر از ماه و انجم بزی
[A]
[N]خدا:
[B][M1]جهان را ز یک آب و گل آفریدم[M2]تو ایران و تاتار و زنگ آفریدی
[B][M1]من از خاک پولاد ناب آفریدم[M2]تو شمشیر و تیر و تفنگ آفریدی
[B2]تبر آفریدی نهال چمن راقفس ساختی طایر نغمه زن را
[N]انسان:
[B][M1]تو شب آفریدی چراغ آفریدم[M2]سفال آفریدی ایاغ آفریدم
[B][M1]بیابان و کهسار و راغ آفریدی[M2]خیابان و گلزار و باغ آفریدم
[B2]من آنم که از سنگ آئینه سازممن آنم که از زهر نوشینه سازم
[A]
[B][M1]
خوشا روزگاری خوشا نوبهاری
[M2]
نجوم پرن رست از مرغزاری
[B][M1]
زمین از بهاران چو بال تذروی
[M2]
ز فواره الماس بار آبشاری
[B][M1]
نپیچد نگه جز که در لاله و گل
[M2]
نغلطد هوا جز که بر سبزه زاری
[B][M1]
لب جو خود آرائی غنچه دیدی
[M2]
چه زیبا نگاری چه آئینه داری
[B][M1]
چه شیرین نوائی چه دلکش صدائی
[M2]
که می آید از خلوت شاخساری
[B][M1]
بتن جان بجان آرزو زنده گردد
[M2]
ز آوای ساری ز بانگ هزاری
[B][M1]
نوا های مرغ بلند آشیانی
[M2]
در آمیخت با نغمه جویباری
[B][M1]
تو گوئی که یزدان بهشت برین را
[M2]
نهاد است در دامن کوهساری
[B][M1]
که تا رحمتش آدمی زادگان را
[M2]
رها سازد از محنت انتظاری
[B][M1]
چه خواهم درین گلستان گر نخواهم
[M2]
شرابی ، کتابی ، ربابی نگاری
[B][M1]
سرت گردم ای ساقی ماه سیما
[M2]
بیار از نیاگان ما یادگاری
[B][M1]
به ساغر فرو ریز آبی که جان را
[M2]
فروزد چو نوری بسوزد چو ناری
[B][M1]
شقایق برویان ز خاک نژندم
[M2]
بهشتی فرو چین به مشت غباری
[B][M1]
نبینی که از کاشغرتا به کاشان
[M2]
همان یک نوا بالد از هر دیاری
[B][M1]
ز چشم امم ریخت آن اشک نابی
[M2]
که تأثیر او گل دماند ز خاری
[B][M1]
کشیری که با بندگی خو گرفته
[M2]
بتی می تراشد ز سنگ مزاری
[B][M1]
ضمیرش تهی از خیال بلندی
[M2]
خودی ناشناسی ز خود شرمساری
[B][M1]
بریشم قبا خواجه از محنت او
[M2]
نصیب تنش جامهٔ تارتاری
[B][M1]
نه در دیدهٔ او فروغ نگاهی
[M2]
نه در سینهٔ او دل بیقراری
[B][M1]
از آن می فشان قطره ئی برکشیری
[M2]
که خاکسترش آفریند شراری
[A]
[B][M1]
ماهی بچه ئی شوخ به شاهین بچه ئی گفت
[M2]
این سلسلهٔ موج که بینی همه دریاست
[B][M1]
دارای نهنگان خروشنده تر از میغ
[M2]
در سینهٔ او دیده و نادیده بلاهاست
[B][M1]
با سیل گران سنگ زمین گیر و سبک خیز
[M2]
با گوهر تابنده و با لولوی لالاست
[B][M1]
بیرون نتوان رفت ز سیل همه گیرش
[M2]
بالای سر ماست ، ته پاست ، همه جاست
[B][M1]
هر لحظه جوان است و روان است و دوان است
[M2]
از گردش ایام نه افزون شد و نی کاست
[B][M1]
ماهی بچه را سوز سخن چهره برافروخت
[M2]
شاهین بچه خندید و ز ساحل به هوا خاست
[B][M1]
زد بانگ که شاهینم و کارم به زمین چیست
[M2]
صحراست که دریاست ته بال و پر ماست
[B][M1]
بگذر ز سر آب و به پهنای هوا ساز
[M2]
این نکته نبیند مگر آن دیده که بیناست
[A]
[B][M1]
شنیدم کرمک شبتاب می گفت
[M2]
نه آن مورم که کس نالد ز نیشم
[B][M1]
توان بی منت بیگانگان سوخت
[M2]
نپنداری که من پروانه کیشم
[B][M1]
اگر شب تیره تر از چشم آهوست
[M2]
خود افروزم چراغ راه خویشم
[A]
[B][M1]به بحر رفتم و گفتم به موج بیتابی[M2]همیشه در طلب استی چه مشکلی داری؟
[B][M1]هزار لولوی لالاست در گریبانت[M2]درون سینه چو من گوهر دلی داری؟
[B2]تپید و از لب ساحل رمید و هیچ نگفت
[B][M1]به کوه رفتم و پرسیدم این چه بیدردیست؟[M2]رسد بگوش تو آه و فغان غم زده ئی
[B][M1]اگر به سنگ تو لعلی ز قطرهٔ خونست[M2]یکی در آبه سخن با من ستم زده ئی
[B2]بخود خزید و نفس در کشید و هیچ نگفت
[B][M1]ره دراز بریدم ز ماه پرسیدم[M2]سفر نصیب ، نصیب تو منزلی است که نیست
[B][M1]جهان ز پرتو سیمای تو سمن زاری[M2]فروغ داغ تو از جلوهٔ دلی است که نیست
[B2]سوی ستاره رقیبانه دید و هیچ نگفت
[B][M1]شدم بحضرت یزدان گذشتم از مه و مهر[M2]که در جهان تو یک ذره آشنایم نیست
[B][M1]جهان تهی ز دل و مشت خاک من همه دل[M2]چمن خوش است ولی درخور نوایم نیست
[B2]تبسمی بلب او رسید و هیچ نگفت[A]
[B][M1]گفتند فرود آی ز اوج مه و پرویز
[M2]بر خود زن و با بحر پر آشوب بیامیز
[B2]با موج در آویز نقش دگر انگیز تابنده گهر خیز
[B][M1]من عیش هم آغوشی دریا نخریدم
[M2]آن باده که از خویش رباید نچشیدم
[B2]از خود نرمیدم ز آفاق بریدم بر لاله چکیدم
[B][M1]گل گفت که هنگامه مرغان سحر چیست؟
[M2]این انجمن آراسته بالای شجر چیست؟
[B2]این زیر و زبر چیست؟پایان نظر چیست؟خارگل ترچیست؟
[B][M1]تو کیستی و من کیم این صحبت ما چیست؟
[M2]بر شاخ من این طایرک نغمه سرا چیست؟
[B2]مقصود نوا چیست؟ مطلوب صبا چیست؟ این کهنه سرا چیست؟
[B][M1]گفتم که چمن رزم حیات همه جائی است
[M2]بزمی است که شیرازه ٔ او ذوق جدائی است
[B2]دم گرم نوائی است جان چهره گشائی است این راز خدائی است
[B][M1]من از فلک افتاده تو از خاک دمیدی
[M2]از ذوق نمود است دمیدی که چکیدی
[B2]در شاخ تپیدی صد پرده دریدی بر خویش رسیدی
[B][M1]نم در رگ ایام ز اشک سحر ماست
[M2]این زیر و زبر چیست فریب نظر ماست
[B2]انجم به بر ماست لخت جگر ماست نور بصر ماست
[B][M1]در پیرهن شاهد گل سوزن خار است
[M2]خار است ولیکن ز ندیمان نگار است
[B2]از عشق نزار است در پهلوی یار است اینهم ز بهار است
[B][M1]بر خیز و دل از صحبت دیرینه بپرداز
[M2]با لالهٔ خورشید جهان تاب نظر باز
[B2]با اهل نظر ساز چون من بفلک تاز داری سر پرواز
[A]
[B][M1]
فکرم چو به جستجو قدم زد
[M2]
در دیر شد و در حرم زد
[B][M1]
در دشت طلب بسی دویدم
[M2]
دامن چون گرد باد چیدم
[B][M1]
پویان بی خضر سوی منزل
[M2]
بر دوش خیال بسته محمل
[B][M1]
جویای می و شکسته جامی
[M2]
چون صبح به باد چیده دامی
[B][M1]
پیچیده بخود چو موج دریا
[M2]
آواره چو گرد باد صحرا
[B][M1]
عشق تو دلم ربود ناگاه
[M2]
از کار گره گشود ناگاه
[B][M1]
آگاه ز هستی و عدم ساخت
[M2]
بتخانهٔ عقل را حرم ساخت
[B][M1]
چون برق به خرمنم گذر کرد
[M2]
از لذت سوختن خبر کرد
[B][M1]
سر مست شدم ز پا فتادم
[M2]
چون عکس ز خود جدا فتادم
[B][M1]
خاکم به فراز عرش بردی
[M2]
زان راز که با دلم سپردی
[B][M1]
واصل به کنار کشتیم شد
[M2]
طوفان جمال زشتیم شد
[B][M1]
جز عشق حکایتی ندارم
[M2]
پروای ملامتی ندارم
[B][M1]
از جلوهٔ علم بی نیازم
[M2]
سوزم ، گریم ، تپم ، گدازم
[A]
[B][M1]غزالی با غزالی درد دل گفت
[M2]ازین پس در حرم گیرم کنامی
[B][M1]بصحرا صید بندان در کمین اند
[M2]بکام آهو ان صبحی نه شامی
[B2]امان از فتنهٔ صیاد خواهم
دلی ز اندیشه ها آزاد خواهم
[B][M1]رفیقش گفت ای یار خردمند
[M2]اگر خواهی حیات اندر خطر زی
[B][M1]دمادم خویشتن را بر فسان زن
[M2]ز تیغ پاک گوهر تیز تر زی
[B2]خطر تاب و توان را امتحان است
عیار ممکنات جسم و جان است
[A]
[B][M1]
هست این میکده و دعوت عام است اینجا
[M2]
قسمت باده به اندازهٔ جام است اینجا
[B][M1]
حرف آن راز که بیگانهٔ صوت است هنوز
[M2]
از لب جام چکید است و کلام است اینجا
[B][M1]
نشه از حال بگیرند و گذشتند ز قال
[M2]
نکتهٔ فلسفه درد ته جام است اینجا
[B][M1]
ما درین ره نفس دهر برانداخته ایم
[M2]
آفتاب سحر او لب بام است اینجا
[B][M1]
ای که تو پاس غلط کردهٔ خود میداری
[M2]
آنچه پیش تو سکون است خرام است اینجا
[B2]
ما که اندر طلب از خانه برون تاخته ایم
علم را جان بدمیدیم و عمل ساخته ایم
[A]
[B][M1]
پرسیدم از بلند نگاهی حیات چیست
[M2]
گفتا مئی که تلخ تر او نکوتر است
[B][M1]
گفتم که کرمک است و ز کل سر برون زند
[M2]
گفتا که شعله زاد مثال سمندر است
[B][M1]
گفتم که شر بفطرت خامش نهاده اند
[M2]
گفتا که خیر او نشناسی همین شر است
[B][M1]
گفتم که شوق سیر نبردش بمنزلی
[M2]
گفتا که منزلش بهمین شوق مضمر است
[B][M1]
گفتم که خاکی است و بخاکش همی دهند
[M2]
گفتا چو دانه خاک شکافد گل تر است
[A]
[B][M1]
شنیدم که در پارس مرد گزین
[M2]
ادا فهم رمز آشنا نکته بین
[B][M1]
بسی سختی از جان کنی دید و مرد
[M2]
بر آشفت و جان شکوه لبریز برد
[B][M1]
به نالش در آمد به یزدان پاک
[M2]
که دارم دلی از اجل چاک چاک
[B][M1]
کمالی ندارد به این یک فنی
[M2]
نداند فن تازهٔ جان کنی
[B][M1]
برد جان و ناپخته در کار مرگ
[M2]
جهان نو شد و او همان کهنه برگ
[B][M1]
فرنگ آفریند هنرها شگرف
[M2]
بر انگیزد از قطره ئی بحر ژرف
[B][M1]
کشد گرد اندیشه پرگار مرگ
[M2]
همه حکمت او پرستار مرگ
[B][M1]
رود چون نهنگ آبدوزش به یم
[M2]
ز طیارهٔ او هوا خورده بم
[B][M1]
نبینی که چشم جهان بین هور
[M2]
همی گردد از غاز او روز کور
[B][M1]
تفنگش به کشتن چنان تیز دست
[M2]
که افرشتهٔ مرگ را دم گسست
[B][M1]
فرست این کهن ابله را در فرنگ
[M2]
که گیرد فن کشتن بی درنگ
[A]
[B2]حور: 
[B][M1]نه به باده میل داری نه به من نظر گشائی
[M2]عجب اینکه تو ندانی ره و رسم آشنائی
[B][M1]همه ساز جستجوئی همه سوز آرزوئی
[M2]نفسی که میگدازی غزلی که می سرائی
[B][M1]به نوای آفریدی چه جهان دلگشائی
[M2]که ارم به چشم آید چو طلسم سیمیائی
[B2]شاعر: 
[B][M1]دل رهروان فریبی به کلام نیش داری
[M2]مگر اینکه لذت او نرسد به نوک خاری
[B][M1]چکنم که فطرت من به مقام در نسازد
[M2]دل ناصبور دارم چو صبا به لاله زاری
[B][M1]چو نظر قرار گیرد به نگار خوبروئی
[M2]تپد آن زمان دل من پی خوبتر نگاری
[B][M1]ز شرر ستاره جویم ز ستاره آفتابی
[M2]سر منزلی ندارم که بمیرم از قراری
[B][M1]چو ز بادهٔ بهاری قدحی کشیده خیزم
[M2]غزلی دگر سرایم به هوای نوبهاری
[B][M1]طلبم نهایت آن که نهایتی ندارد
[M2]به نگاه ناشکیبی به دل امیدواری
[B][M1]دل عاشقان بمیرد به بهشت جاودانی
[M2]نه نوای دردمندی نه غمی نه غمگساری
[A]
[B][M1]
ساحل افتاده گفت گرچه بسی زیستم
[M2]
هیچ نه معلوم شد آه که من چیستم
[B][M1]
موج ز خود رفته ئی تیز خرامید و گفت
[M2]
هستم اگر میروم گر نروم نیستم
[A]
[B][M1]
طارق چو بر کناررهٔ اندلس سفینه سوخت
[M2]
گفتند کار تو به نگاه خرد خطاست
[B][M1]
دوریم از سواد وطن باز چون رسیم
[M2]
ترک سبب ز روی شریعت کجا رواست
[B][M1]
خندید و دست خویش بشمشیر برد و گفت
[M2]
هر ملک ملک ماست که ملک خدای ماست
[A]
[B][M1]بنگر که جوی آب چه مستانه میرود
[M2]مانند کهکشان بگریبان مرغزار
[B][M1]در خواب ناز بود به گهوارهٔ سحاب
[M2]وا کرد چشم شوق به آغوش کوهسار
[B][M1]از سنگریزه نغمه گشاید خرام او
[M2]سیمای او چو آینه بیرنگ و بی غبار
[B2]زی بحر بیکرانه چه مستانه میرود
در خود یگانه از همه بیگانه میرود
[B][M1]در راه او بهار پریخانه آفرید
[M2]نرگس دمید و لاله دمید و سمن دمید
[B][M1]گل عشوه داد و گفت یکی پیش ما بایست
[M2]خندید غنچه و سر دامان او کشید
[B][M1]نا آشنای جلوه فروشان سبز پوش
[M2]صحرا برید و سینهٔ کوه و کمر درید
[B2]زی بحر بیکرانه چه مستانه میرود
در خود یگانه از همه بیگانه میرود
[B][M1]صد جوی دشت و مرغ و کهستان و باغ و راغ
[M2]گفتند ای بسیط زمین با تو سازگار
[B][M1]ما را که راه از تنک آبی نبرده ایم
[M2]از دستبرد ریگ بیابان نگاه دار
[B][M1]وا کرده سینه را به هوا های شرق و غرب
[M2]در بر گرفته همسفران زبون و زار
[B2]زی بحر بیکرانه چه مستانه میرود
با صد هزار گوهر یکدانه میرود
[B][M1]دریای پر خروش ز بند و شکن گذشت
[M2]از تنگنای وادی و کوه و دمن گذشت
[B][M1]یکسان چو سیل کرده نشیب و فراز را
[M2]از کاخ شاه و باره ه کشت و چمن گذشت
[B][M1]بیتاب و تند و تیز و جگر سوز و بیقرار
[M2]در هر زمان به تازه رسید از کهن گذشت
[B2]زی بحر بیکرانه چه مستانه میرود
در خود یگانه از همه بیگانه میرود
[A]
[B][M1]
ندانی که یزدان دیرینه بود
[M2]
بسی دید و سنجید و بست و گشود
[B][M1]
ز ما سینه چاکان این تیره خاک
[M2]
شنید است صد نالهٔ درد ناک
[B][M1]
بسی همچو شبیر در خون نشست
[M2]
نه یک ناله از سینهٔ او گسست
[B][M1]
نه از گریهٔ پیر کنعان تپید
[M2]
نه از درد ایوب آهی کشید
[B][M1]
مپندار آن کهنه نخچیر گیر
[M2]
بدام دعای تو گردد اسیر
[A]
[B][M1]
کجا این روزگاری شیشه بازی
[M2]
بهشت این گنبد گردون ندارد
[B][M1]
ندیده درد زندان یوسف او
[M2]
زلیخایش دل نالان ندارد
[B][M1]
خلیل او حریف آتشی نیست
[M2]
کلیمش یک شرر در جان ندارد
[B][M1]
به صرصر در نیفتد زورق او
[M2]
خطر از لطمهٔ طوفان ندارد
[B][M1]
یقین را در کمین بوک و مگر نیست
[M2]
وصال اندیشهٔ هجران ندارد
[B][M1]
کجا آن لذت عقل غلط سیر
[M2]
اگر منزل ره پیچان ندارد
[B][M1]
مزی اندر جهانی کور ذوقی
[M2]
که یزدان دارد و شیطان ندارد
[A]
[B][M1]
رخت به کاشمر گشا کوه و تل و دمن نگر
[M2]
سبزه جهان جهان ببین لاله چمن چمن نگر
[B][M1]
باد بهار موج موج مرغ بهار فوج فوج
[M2]
صلصل و سار زوج زوج بر سر نارون نگر
[B][M1]
تا نفتد به زینتش چشم سپهر فتنه باز
[M2]
بسته به چهرهٔ زمین برقع نسترن نگر
[B][M1]
لاله ز خاک بر دمید موج به آب جو تپید
[M2]
خاک شرر شرر ببین آب شکن شکن نگر
[B][M1]
زخمه به تار ساز زن باده بساتگین بریز
[M2]
قافلهٔ بهار را انجمن انجمن نگر
[B][M1]
دخترکی برهمنی لاله رخی سمن بری
[M2]
چشم بروی او گشا باز بخویشتن نگر
[A]
[B][M1]
عقلی که جهان سوزد یک جلوهٔ بیباکش
[M2]
از عشق بیاموزد آئین جهانتابی
[B][M1]
عشق است که در جانت هر کیفیت انگیزد
[M2]
از تاب و تب رومی تا حیرت فارابی
[B][M1]
این حرف نشاط آور می گویم و میرقصم
[M2]
از عشق دل آساید با اینهمه بیتابی
[B][M1]
هر معنی پیچیده در حرف نمی گنجد
[M2]
یک لحظه بدل در شو شاید که تو دریابی
[A]
[B][M1]
دوش در میکده ترسا بچه باده فروش
[M2]
گفت از من سخنی دار چو آویزه بگوش
[B][M1]
مشرب باده گساران کهن این بود است
[M2]
که تو از میکده خیزی همه مستی همه هوش
[B][M1]
من نگویم که فروبند لب از نکتهٔ شوق
[M2]
ادب از دست مده باده به اندازه بنوش
[B][M1]
گرد راهیم ولی ذوق طلب جوهر ماست
[M2]
بندگی با همه جبروت خدائی مفروش
[A]
[B][M1]
آدم از بی بصری بندگی آدم کرد
[M2]
گوهری داشت ولی نذر قباد و جم کرد
[B][M1]
یعنی از خوی غلامی ز سگان خوار تر است
[M2]
من ندیدم که سگی پیش سگی سر خم کرد
[A]
[B][M1]
آن سخت کوش چیست که گیرد ز سنگ آب
[M2]
محتاج خضر مثل سکندر نمی شود
[B][M1]
مثل نگاه دیدهٔ نمناک پاک رو
[M2]
در جوی آب و دامن او تر نمی شود
[B][M1]
مضمون او به مصرع برجسته ئی تمام
[M2]
منت پذیر مصرع دیگر نمی شود
[A]
[B][M1]
متاع معنی بیگانه از دون فطرتان جوئی

[M2]
ز موران شوخی طبع سلیمانی نمی آید

[B][M1]
گریز از طرز جمهوری غلام پخته کاری شو

[M2]
که از مغز دو صد خر فکر انسانی نمی آید

[A]
[B][M1]
زمانه باز برافروخت آتش نمرود
[M2]
که آشکار شود جوهر مسلمانی
[B][M1]
بیا که پرده ز داغ جگر بر اندازیم
[M2]
که آفتاب جهانگیر شد ز عریانی
[B][M1]
هزار نکته زدی پیش دلبران فرنگ
[M2]
گداختی صنمان را به علم برهانی
[B][M1]
خبر ز شهر سلیمی بده حجازی را
[M2]
شرار شوق فشان در ضمیر تورانی
[B][M1]
ره عراق و خراسان زن ای مقام شناس
[M2]
ببزم اعجمیان تازه کن غزل خوانی
[B][M1]
بسی گذشت که در انتظار زخمه وریست
[M2]
چه نغمه ها که نه خون شد به ساز افغانی
[B][M1]
حدیث عشق به اهل هوس چه میگوئی
[M2]
به چشم مور مکش سرمهٔ سلیمانی
[A]
[B][M1]
غنی آن سخنگوی بلبل صفیر
[M2]
نوا سنج کشمیر مینو نظیر
[B][M1]
چو اندر سرا بود در بسته داشت
[M2]
چو رفت از سرا تخته را وا گذاشت
[B][M1]
یکی گفتش ای شاعر دل رسی
[M2]
عجب دارد از کار تو هر کسی
[B][M1]
به پاسخ چه خوش گفت مرد فقیر
[M2]
فقیر و به اقلیم معنی امیر
[B][M1]
ز من آنچه دیدند یاران رواست
[M2]
درین خانه جز من متاعی کجاست
[B][M1]
غنی تا نشیند به کاشانه اش
[M2]
متاعی گرانی است در خانه اش
[B][M1]
چو آن محفل افروز در خانه نیست
[M2]
تهی تر ازین هیچ کاشانه نیست
[A]
[B2]جولائی 
[B][M1]امئی بود که ما از اثر حکمت او
[M2]واقف از سر نهانخانه تقدیر شدیم
[B][M1]اصل ما یک شرر باخته رنگی بود است
[M2]نظری کرد که خورشید جهانگیر شدیم
[B][M1]نکتهٔ عشق فرو شست ز دل پیر حرم
[M2]در جهان خوار به اندازهٔ تقصیر شدیم
[B][M1]باد صحراست که با فطرت ما در سازد
[M2]از نفسهای صبا غنچهٔ دلگیر شدیم
[B][M1]آه آن غلغله کز گنبد افلاک گذشت
[M2]ناله گردید چو پابند بم و زیر شدیم
[B][M1]ای بسا صید که بی دام به فتراک زدیم
[M2]در بغل تیر و کمان کشتهٔ نخچیر شدیم
[B][M1]«هر کجا راه دهد اسپ، بران تاز که ما
[M2]بارها مات درین عرصه بتدبیر شدیم»
[B2]نظیری
[A]
[B][M1]سر شاخ گل طایری یک سحر
[M2]همی گفت با طایران دگر
[B][M1]«ندادند بال آدمی زاده را
[M2]زمین گیر کردند این ساده را»
[B][M1]بدو گفتم ای مرغک باد سنج
[M2]اگر حرف حق با تو گویم مرنج
[B][M1]ز طیاره ما بال و پر ساختیم
[M2]سوی آسمان رهگذر ساختیم
[B][M1]چه طیاره آن مرغ گردون سپر
[M2]پر او ز بال ملک تیز تر
[B][M1]به پرواز شاهین به نیرو عقاب
[M2]به چشمش ز لاهور تا فاریاب
[B][M1]بگردون خروشنده و تند جوش
[M2]میان نشیمن چو ماهی خموش
[B][M1]خرد ز آب و گل جبرئیل آفرید
[M2]زمین را بگردون دلیل آفرید
[B][M1]چو آن مرغ زیرک کلامم شیند
[M2]مرا یک نظر آشنایانه دید
[B][M1]پرش را به منقار خارید و گفت
[M2]که من آنچه گوئی ندارم شگفت
[B][M1]مگر ای نگاه تو بر چون و چند
[M2]اسیر طلسم تو پست و بلند
[B][M1]«تو کار زمین را نکو ساختی
[M2]که با آسمان نیز پرداختی»
[B2]سعدی
[A]
[B][M1]
آن حرف دلفروز که راز هست و راز نیست
[M2]
من فاش گویمت که شنید از کجا شنید
[B][M1]
دزدید ز آسمان و به گل گفت شبنمش
[M2]
بلبل ز گل شنید و ز بلبل صبا شنید
[A]
[B][M1]
انسان که رخ ز غازهٔ تهذیب بر فروخت
[M2]
خاک سیاه خویش چو آئینه وانمود
[B][M1]
پوشید پنجه را ته دستانه حریر
[M2]
افسونی قلم شد و تیغ از کمر گشود
[B][M1]
این بوالهوس صنم کدهٔ صلح عام ساخت
[M2]
رقصید گرد او به نواهای چنگ و عود
[B][M1]
دیدم چو جنگ پرده ناموس او درید
[M2]
جز یسفک الدما و «خصیم مبین» نبود
[A]
[B][M1]
بهار تا به گلستان کشید بزم سرود
[M2]
نوای بلبل شوریده چشم غنچه گشود
[B][M1]
گمان مبر که سرشتند در ازل گل ما
[M2]
که ما هنوز خیالیم در ضمیر وجود
[B][M1]
به علم غره مشو کار می کشی دگر است
[M2]
فقیه شهر گریبان و آستین آلود
[B][M1]
بهار ، برگ پراکنده را بهم بر بست
[M2]
نگاه ماست که بر لاله رنگ و آب افزود
[B][M1]
نظر بخویش فروبسته را نشان این است
[M2]
دگر سخن نسراید ز غایب و موجود
[B][M1]
شبی به میکده خوش گفت پیر زنده دلی
[M2]
به هر زمانه خلیل است و آتش نمرود
[B][M1]
چه نقشها که نبستم به کارگاه حیات
[M2]
چه رفتنی که نرفت و چه بودنی که نبود
[B][M1]
به دیریان سخن نرم گو که عشق غیور
[M2]
بنای بتکده افکند در دل محمود
[B][M1]
بخاک هند نوای حیات بی اثر است
[M2]
که مرده زنده نگردد ز نغمه داود
[A]
[B][M1]
حلقه بستند سر تربت من نوحه کران
[M2]
دلبران زهره وشان گل برنان سیم بران
[B][M1]
در چمن قافلهٔ لاله و گل رخت گشود
[M2]
از کجا آمده اند این همه خونین جگران
[B][M1]
ایکه در مدرسه جوئی ادب و دانش و ذوق
[M2]
نخرد باده کس از کارگه شیشه گران
[B][M1]
خرد افزود مرا درس حکیمان فرنگ
[M2]
سینه افروخت مرا صحبت صاحبنظران
[B][M1]
بر کش آن نغمه که سرمایه آب و گل تست
[M2]
ای ز خود رفته تهی شو ز نوای دگران
[B][M1]
کس ندانست که من نیز بهائی دارم
[M2]
آن متاعم که شود دست زد بی بصران
[A]
[B][M1]
می تراشد فکر ما هر دم خداوندی دگر
[M2]
رست از یک بند تا افتاد در بندی دگر
[B][M1]
بر سر بام آ ، نقاب از چهره بیباکانه کش
[M2]
نیست در کوی تو چون من آرزومندی دگر
[B][M1]
بسکه غیرت میبرم از دیدهٔ بینای خویش
[M2]
از نگه بافم به رخسار تو رو بندی دگر
[B][M1]
یک نگه یک خندهٔ دزدیده یک تابنده اشک
[M2]
بهر پیمان محبت نیست سوگندی دگر
[B][M1]
عشق را نازم که از بیتابی روز فراق
[M2]
جان ما را بست با درد تو پیوندی دگر
[B][M1]
تا شوی بیباک تر در ناله ای مرغ بهار
[M2]
آتشی گیر از حریم سینه ام چندی دگر
[B][M1]
چنگ تیموری شکست آهنگ تیموری بجاست
[M2]
سر برون می آرد از ساز سمرقندی دگر
[B][M1]
ره مده در کعبه ای پیر حرم اقبال را
[M2]
هر زمان در آستین دارد خداوندی دگر
[A]
[B][M1]
مرا ز دیدهٔ بینا شکایت دگر است
[M2]
که چون بجلوه در آئی حجاب من نظر است
[B][M1]
به نوریان ز من پا به گل پیامی گوی
[M2]
حذر ز مشت غباری که خویشتن نگر است
[B][M1]
نوا زنیم و به بزم بهار می سوزیم
[M2]
شرر به مشت پر ما ز ناله سحر است
[B][M1]
ز خود رمیده چه داند نوای من ز کجاست
[M2]
جهان او دگر است و جهان من دگر است
[B][M1]
مثال لاله فتادم بگوشهٔ چمنی
[M2]
مرا ز تیر نگاهی نشانه بر جگر است
[B][M1]
به کیش زنده دلان زندگی جفا طلبی است
[M2]
سفر به کعبه نکردم که راه بی خطر است
[B][M1]
هزار انجمن آراستند و بر چیدند
[M2]
درین سراچه که روشن ز مشعل قمر است
[B][M1]
ز خاک خویش به تعمیر آدمی بر خیز
[M2]
که فرصت تو بقدر تبسم شرر است
[B][M1]
اگر نه بوالهوسی با تو نکته ئی گویم
[M2]
که عشق پخته تر از ناله های بی اثر است
[B][M1]
نوای من به عجم آتش کهن افروخت
[M2]
عرب ز نغمهٔ شوقم هنوز بی خبر است
[A]
[B][M1]
به این بهانه درین بزم محرمی جویم
[M2]
غزل سرایم و پیغام آشنا گویم
[B][M1]
بخلوتی که سخن می شود حجاب آنجا
[M2]
حدیث دل به زبان نگاه می گویم
[B][M1]
پی نظارهٔ روی تو می کنم پاکش
[M2]
نگاه شوق به جوی سرشک می شویم
[B][M1]
چو غنچه گرچه به کارم گره زنند ولی
[M2]
ز شوق جلوه گه آفتاب می رویم
[B][M1]
چو موج ساز وجودم ز سیل بی پرواست
[M2]
گمان مبر که درین بحر ساحلی جویم
[B][M1]
میانه من و او ربط دیده و نظر است
[M2]
که در نهایت دوری همیشه با اویم
[B][M1]
کشید نقش جهانی به پردهٔ چشمم
[M2]
ز دست شعبده بازی اسیر جادویم
[B][M1]
درون گنبد در بسته اش نگنجیدم
[M2]
من آسمان کهن را چو خار پهلویم
[B][M1]
به آشیان ننشینم ز لذت پرواز
[M2]
گهی به شاخ گلم گاه بر لب جویم
[A]
[B][M1]
خیز و نقاب بر گشا پردگیان ساز را
[M2]
نغمهٔ تازه یاد ده مرغ نوا طراز را
[B][M1]
جاده ز خون رهروان تختهٔ لاله در بهار
[M2]
ناز که راه میزند قافله نیاز را
[B][M1]
دیدهٔ خوابناک او گر به چمن گشوده ئی
[M2]
رخصت یک نظر بده نرگس نیم باز را
[B][M1]
حرف نگفتهٔ شما بر لب کودکان رسید
[M2]
از من بی زبان بگو خلوتیان راز را
[B][M1]
سجدهٔ تو بر آورد از دل کافران خروش
[M2]
ایکه دراز تر کنی پیش کسان نماز را
[B][M1]
گرچه متاع عشق را عقل بهای کم نهد
[M2]
من ندهم به تخت جم آه جگر گداز را
[B][M1]
برهمنی به غزنوی گفت کرامتم نگر
[M2]
تو که صنم شکسته ئی بنده شدی ایاز را
[A]
[B][M1]
به ملازمان سلطان خبری دهم ز رازی
[M2]
که جهان توان گرفتن بنوای دلگدازی
[B][M1]
به متاع خود چه نازی که بشهر دردمندان
[M2]
دل غزنوی نیرزد به تبسم ایازی
[B][M1]
همه ناز بی نیازی همه ساز بینوائی
[M2]
دل شاه لرزه گیرد ز گدای بی نیازی
[B][M1]
ز مقام من چه پرسی به طلسم دل اسیرم
[M2]
نه نشیب من نشیبی نه فراز من فرازی
[B][M1]
ره عاقلی رها کن که به او توان رسیدن
[M2]
به دل نیازمندی به نگاه پاکبازی
[B][M1]
به ره تو ناتمامم ز تغافل تو خامم
[M2]
من و جان نیم سوزی تو و چشم نیم بازی
[B][M1]
ره دیر تختهٔ گل ز جبین سجده ریزم
[M2]
که نیاز من نگنجد به دو رکعت نمازی
[B][M1]
ز ستیز آشنایان چه نیاز و ناز خیزد
[M2]
دلکی بهانه سوزی نگهی بهانه سازی
[A]
[B][M1]
بیا که ساقی گلچهره دست بر چنگ است
[M2]
چمن ز باد بهاران جواب ارژنگ است
[B][M1]
حنا ز خون دل نو بهار می بندد
[M2]
عروس لاله چه اندازه تشنه رنگ است
[B][M1]
نگاه میرسد از نغمهٔ دل افروزی
[M2]
به معنیی که برو جامهٔ سخن تنگ است
[B][M1]
به چشم عشق نگر تا سراغ او گیری
[M2]
جهان بچشم خرد سیمیا و نیرنگ است
[B][M1]
ز عشق درس عمل گیر و هر چه خواهی کن
[M2]
که عشق جوهر هوش است و جان فرهنگ است
[B][M1]
بلند تر ز سپهر است منزل من و تو
[M2]
براه قافله خورشید میل فرسنگ است
[B][M1]
ز خود گذشته ئی ای قطره محال اندیش
[M2]
شدن به بحر و گهر برنخاستن ننگ است
[B][M1]
تو قدر خویش ندانی بها ز تو گیرد
[M2]
وگرنه لعل درخشنده پاره سنگ است
[A]
[B][M1]
صورت نپرستم من بتخانه شکستم من
[M2]
آن سیل سبک سیرم هر بند گسستم من
[B][M1]
در بود و نبود من اندیشه گمانها داشت
[M2]
از عشق هویدا شد این نکته که هستم من 
[B][M1]
در دیر نیاز من در کعبه نماز من
[M2]
زنار بدوشم من تسبیح بدستم من
[B][M1]
سرمایه درد تو غارت نتوان کردن
[M2]
اشکی که ز دل خیزد در دیده شکستم من
[B][M1]
فرزانه به گفتارم دیوانه به کردارم
[M2]
از باده شوق تو هشیارم و مستم من
[A]
[B][M1]
هوای فرودین در گلستان میخانه میسازد
[M2]
سبو از غنچه می ریزد ز گل پیمانه می سازد
[B][M1]
محبت چون تمام افتد رقابت از میان خیزد
[M2]
به طوف شعله ئی پروانه با پروانه می سازد
[B][M1]
به ساز زندگی سوزی به سوز زندگی سازی
[M2]
چه بیدردانه می سوزد چه بیتابانه می سازد
[B][M1]
تنش از سایهٔ بال تذروی لرزه می گیرد
[M2]
چو شاهین زادهٔ اندر قفس با دانه می سازد
[B][M1]
بگو اقبال را ای باغبان رخت از چمن بندد
[M2]
که این جادو نوا ما را ز گل بیگانه می سازد
[A]
[B][M1]
از ما بگو سلامی آن ترک تند خو را
[M2]
کاتش زد از نگاهی یک شهر آرزو را
[B][M1]
این نکته را شناسد آندل که دردمند است
[M2]
من گرچه توبه گفتم نشکسته ام سبو را
[B][M1]
ای بلبل از وفایش صد بار با تو گفتم 
[M2]
تو در کنار گیری باز این رمیده بو را
[B][M1]
رمز حیات جوئی جز در تپش نیابی
[M2]
در قلزم آرمیدن ننگ است آب جو را
[B][M1]
شادم که عاشقان را سوز دوام دادی
[M2]
درمان نیافریدی آزار جستجو را
[B][M1]
گفتی مجو وصالم بالا تر از خیالم
[M2]
عذر نو آفریدی اشک بهانه جو را 
[B][M1]
از ناله بر گلستان آشوب محشر آور
[M2]
تا دم به سینه پیچد مگذار های و هو را
[A]
[B][M1]
آشنا هر خار را از قصهٔ ما ساختی
[M2]
در بیابان جنون بردی و رسوا ساختی
[B][M1]
جرم ما از دانه ئی تقصیر او از سجده ئی
[M2]
نی به آن بیچاره میسازی نه با ما ساختی
[B][M1]
صد جهان میروید از کشت خیال ما چو گل
[M2]
یک جهان و آنهم از خون تمنا ساختی
[B][M1]
پرتو حسن تو می افتد برون مانند رنگ
[M2]
صورت می پرده از دیوار مینا ساختی
[B][M1]
طرح نو افکن که ما جدت پسند افتاده ایم
[M2]
این چه حیرت خانه ئی امروز و فردا ساختی
[A]
[B][M1]خوش آنکه رخت خرد را به شعله‌ای می سوخت
[M2]مثال لاله متاعی ز آتشی اندوخت
[B][M1]تو هم ز ساغر می چهره را گلستان کن
[M2]بهار خرقه فروشی به صوفیان آموخت
[B][M1]دلم تپید ز محرومی فقیه حرم
[M2]که پیر میکده جامی به فتوئی نفروخت
[B][M1]مسنج قدر سرود از نوای بی اثرم
[M2]ز برق نغمه توان حاصل سکندر سوخت
[B][M1]صبا به گلشن ویمر سلام ما برسان
[M2]که چشم نکته وران خاک آن دیار افروخت[A]
[B][M1]
بیار باده که گردون بکام ما گردید
[M2]
مثال غنچه نواها ز شاخسار دمید
[B][M1]
خورم بیاد تنک نوشی امام حرم
[M2]
که جز به صحبت یاران رازدان نچشید
[B][M1]
فزون قبیلهٔ آن پخته کار باد که گفت
[M2]
چراغ راه حیات است جلوهٔ امید
[B][M1]
نوا ز حوصلهٔ دوستان بلند تر است
[M2]
غزل سرا شدم آنجا که هیچکس نشنید
[B][M1]
عیار معرفت مشتری است جنس سخن
[M2]
خوشم از آنکه متاع مرا کسی نخرید
[B][M1]
ز شعر دلکش اقبال میتوان در یافت
[M2]
که درس فلسفه میداد و عاشقی ورزید
[A]
[B][M1]
تیر و سنان و خنجر و شمشیرم آرزوست
[M2]
با من میا که مسلک شبیرم آرزوست
[B][M1]
از بهر آشیانه خس اندوزیم نگر
[M2]
باز این نگر که شعلهٔ در گیرم آرزوست
[B][M1]
گفتند لب ببند و ز اسرار ما مگو
[M2]
گفتم که خیر نعرهٔ تکبیرم آرزوست
[B][M1]
گفتند هر چه در دلت آید ز ما بخواه
[M2]
گفتم که بی حجابی تقدیرم آرزوست
[B][M1]
از روزگار خویش ندانم جز این قدر
[M2]
خوابم ز یاد رفته و تعبیرم آرزوست
[B][M1]
کو آن نگاه ناز که اول دلم ربود
[M2]
عمرت دراز باد همان تیرم آرزوست
[A]
[B][M1]
دانهٔ سبحه به زنار کشیدن آموز
[M2]
گر نگاه تو دو بین است ندیدن آموز
[B][M1]
پا ز خلوت کدهٔ غنچه برون زن چو شمیم
[M2]
با نسیم سحر آمیز و وزیدن آموز
[B][M1]
آفریدند اگر شبنم بی مایه ترا
[M2]
خیز و بر داغ دل لاله چکیدن آموز
[B][M1]
اگرت خار گل تازه رسی ساخته اند
[M2]
پاس ناموس چمن دار و خلیدن آموز
[B][M1]
باغبان گر ز خیابان تو بر کند ترا
[M2]
صفت سبزه دگر باره دمیدن آموز
[B][M1]
تا تو سوزنده تر و تلخ تر آئی بیرون
[M2]
عزلت خم کده ئی گیر و رسیدن آموز
[B][M1]
تا کجا در ته بال دگران می باشی
[M2]
در هوای چمن آزاده پریدن آموز
[B][M1]
در بتخانه زدم مغبچگانم گفتند
[M2]
آتشی در حرم افروز و تپیدن آموز
[A]
[B][M1]
ز خاک خویش طلب آتشی که پیدا نیست
[M2]
تجلی دگری در خور تقاضا نیست
[B][M1]
به ملک جم ندهم مصرع نظیری را
[M2]
«کسی که کشته نشد از قبیلهٔ ما نیست»
[B][M1]
اگرچه عقل فسون پیشه لشکری انگیخت
[M2]
تو دل گرفته نباشی که عشق تنها نیست
[B][M1]
تو ره شناس نئی وز مقام بیخبری
[M2]
چه نغمه ایست که در بربط سلیمی نیست
[B][M1]
نظر بخویش چنان بسته ام که جلوهٔ دوست
[M2]
جهان گرفت و مرا فرصت تماشا نیست
[B][M1]
بیا که غلغله در شهر دلبران فکنیم
[M2]
جنون زنده دلان هرزه گرد صحرا نیست
[B][M1]
ز قید و صید نهنگان حکایتی آور
[M2]
مگو که زورق ما روشناس دریا نیست
[B][M1]
مرید همت آن رهروم که پا نگذاشت
[M2]
به جاده ئی که درو کوه و دشت و دریا نیست 
[B][M1]
شریک حلقهٔ رندان باده پیما باش
[M2]
حذر ز بیعت پیری که مرد غوغا نیست
[B][M1]
برهنه حرف نگفتن کمال گویائیست
[M2]
حدیث خلوتیان جز به رمز و ایما نیست
[A]
[B][M1]
موج را از سینهٔ دریا گسستن میتوان
[M2]
بحر بی پایان به جوی خویش بستن میتوان
[B][M1]
از نوائی میتوان یک شهر دل در خون نشاند
[M2]
یک چمن گل از نسیمی سینه خستن میتوان
[B][M1]
می توان جبریل را گنجشک دست آموز کرد
[M2]
شهپرش با موی آتش دیده بستن میتوان
[B][M1]
ای سکندر سلطنت نازکتر از جام جم است
[M2]
یک جهان آئینه از سنگی شکستن میتوان
[B][M1]
گر بخود محکم شوی سیل بلا انگیز چیست
[M2]
مثل گوهر در دل دریا نشستن میتوان
[B][M1]
من فقیرم بی نیازم مشربم این است و بس
[M2]
مومیائی خواستن نتوان ، شکستن میتوان
[A]
[B][M1]
صد نالهٔ شبگیری صد صبح بلا خیزی
[M2]
صد آه شرر ریزی یک شعر دل آویزی
[B][M1]
در عشق و هوسناکی دانی که تفاوت چیست
[M2]
آن تیشهٔ فرهادی این حیلهٔ پرویزی
[B][M1]
با پردگیان بر گوکاین مشت غبار من
[M2]
گردیست نظر بازی خاکیست بلا خیزی
[B][M1]
هوشم برد ای مطرب مستم کند ایساقی
[M2]
گلبانگ دل آویزی از مرغ سحر خیزی
[B][M1]
از خاک سمرقندی ترسم که دگر خیزد
[M2]
آشوب هلاکوئی ، هنگامهٔ چنگیزی
[B][M1]
مطرب غزلی ، بیتی از مرشد روم آور
[M2]
تا غوطه زند جانم در آٹش تبریزی
[A]
[B][M1]
باز به سرمه تاب ده چشم کرشمه زای را
[M2]
ذوق جنون دو چند کن شوق غزلسرای را
[B][M1]
نقش دگر طراز ده آدم پخته تر بیار
[M2]
لعبت خاک ساختن می نسزد خدای را
[B][M1]
قصهٔ دل نگفتنی است درد جگر نهفتنی است
[M2]
خلوتیان کجا برم لذت های های را
[B][M1]
آه درونه تاب کو اشک جگر گداز کو
[M2]
شیشه به سنگ میزنم عقل گره گشای را
[B][M1]
بزم به باغ و راغ کش زخمه بتار چنگ زن
[M2]
باده بخور غزل سرای بند گشا قبای را
[B][M1]
صبح دمید و کاروان کرد نماز و رخت بست
[M2]
تو نشنیده ئی مگر زمزمهٔ درای را
[B][M1]
ناز شهان نمی کشم زخم کرم نمی خورم
[M2]
در نگر ای هوس فریب همت این گدای را
[A]
[B][M1]
فریب کشمکش عقل دیدنی دارد
[M2]
که میر قافله و ذوق رهزنی دارد
[B][M1]
نشان راه ز عقل هزار حیله مپرس
[M2]
بیا که عشق کمالی ز یک فنی دارد
[B][M1]
فرنگ گرچه سخن با ستاره میگوید
[M2]
حذر که شیوهٔ او رنگ جوزنی دارد
[B][M1]
ز مرگ و زیست چه پرسی درین رباط کهن
[M2]
که زیست کاهش جان مرگ جانکنی دارد
[B][M1]
سر مزار شهیدان یکی عنان در کش
[M2]
که بی زبانی ما حرف گفتنی دارد
[B][M1]
دگر بدشت عرب خیمه زن که بزم عجم
[M2]
می گذشته و جام شکستنی دارد
[B][M1]
نه شیخ شهر نه شاعر نه خرقه پوش اقبال
[M2]
فقیر راه نشین است و دل غنی دارد
[A]
[B][M1]
حسرت جلوهٔ آن ماه تمامی دارم
[M2]
دست بر سینه نظر بر لب بامی دارم
[B][M1]
حسن می گفت که شامی نپذیرد سحرم
[M2]
عشق می گفت تب و تاب دوامی دارم
[B][M1]
نه به امروز اسیرم نه به فردا نه به دوش
[M2]
نه نشیبی نه فرازی نه مقامی دارم
[B][M1]
بادهٔ رازم و پیمانه گساری جویم
[M2]
در خرابات مغان گردش جامی دارم
[B][M1]
بی نیازانه ز شوریده نوایم مگذر
[M2]
مرغ لاهوتم و از دوست پیامی دارم
[B][M1]
پرده برگیرم و در پرده سخن میگویم
[M2]
تیغ خونریزم و خود را به نیامی دارم
[A]
[B][M1]
به شاخ زندگی ما نمی ز تشنه لبی است
[M2]
تلاش چشمهٔ حیوان دلیل کم طلبی است
[B][M1]
حدیث دل به که گویم چه راه بر گیرم
[M2]
که آه بی اثر است و نگاه بی ادبی است
[B][M1]
غزل به زمزمه خوان پرده پست تر گردان
[M2]
هنوز نالهٔ مرغان نوای زیر لبی است
[B][M1]
متاع قافلهٔ ما حجازیان بردند
[M2]
ولی زبان نگشائی که یار ما عربی است
[B][M1]
نهال ترک ز برق فرنگ بار آورد
[M2]
ظهور مصطفوی را بهانه بولهبی است
[B][M1]
مسنج معنی من در عیار هند و عجم
[M2]
که اصل این گهر از گریه های نیم شبی است
[B][M1]
بیا که من ز خم پیر روم آوردم
[M2]
می سخن که جوان تر ز باده عنبی است
[A]
[B][M1]
فرقی ننهد عاشق در کعبه و بتخانه
[M2]
این جلوت جانانه آن خلوت جانانه 
[B][M1]
شادم که مزار من در کوی حرم بستند
[M2]
راهی ز مژه کاوم از کعبه به بتخانه
[B][M1]
از بزم جهان خوشتر از حور جنان خوشتر
[M2]
یک همدم فرزانه وز باده دو پیمانه
[B][M1]
هر کس نگهی دارد هر کس سخنی دارد
[M2]
در بزم تو می خیزد افسانه ز افسانه
[B][M1]
این کیست که بر دلها آورده شبیخونی
[M2]
صد شهر تمنا را یغما زده ترکانه
[B][M1]
در دشت جنون من جبریل زبون صیدی
[M2]
یزدان به کمند آور ای همت مردانه
[B][M1]
اقبال به منبر زد رازی که نباید گفت
[M2]
نا پخته برون آمد از خلوت میخانه
[A]
[B][M1]
بی تو از خواب عدم دیده گشودن نتوان
[M2]
بی تو بودن نتوان با تو نبودن نتوان
[B][M1]
در جهان است دل ما که جهان در دل ماست
[M2]
لب فروبند که این عقدهٔ گشودن نتوان
[B][M1]
دل یاران ز نواهای پریشانم سوخت
[M2]
من از آن نغمه تپیدم که سرودن نتوان
[B][M1]
ای صبا از تنک افشانی شبنم چه شود
[M2]
تب و تاب از جگر لاله ربودن نتوان
[B][M1]
دل بحق بند و گشادی ز سلاطین مطلب
[M2]
که جبین بر در این بتکده سودن نتوان
[A]
[B][M1]
این گنبد مینائی این پستی و بالائی
[M2]
در شد بدل عاشق با این همه پهنائی
[B][M1]
اسرار ازل جوئی بر خود نظری وا کن
[M2]
یکتائی و بسیاری پنهانی و پیدائی
[B][M1]
ای جان گرفتارم دیدی که محبت چیست
[M2]
در سینه نیاسائی از دیده برون آئی
[B][M1]
برخیز که فروردین افروخت چراغ گل
[M2]
برخیز و دمی بنشین با لالهٔ صحرائی
[B][M1]
عشق است و هزار افسون حسن است و هزار آئین
[M2]
نی من بشمار آیم نی تو بشمار آئی
[B][M1]
صد ره بفلک بر شد صد ره بزمین در شد
[M2]
خاقانی و فغفوری جمشیدی و دارائی
[B][M1]
هم با خود و هم با او هجران که وصالست این
[M2]
ای عقل چه میگوئی ای عشق چه فرمائی
[A]
[B][M1]
هوس منزل لیلی نه تو داری و نه من
[M2]
جگر گرمی صحرا نه تو داری و نه من
[B][M1]
من جوان ساقی و تو پیر کهن میکده ئی
[M2]
بزم ما تشنه و صهبا نه تو داری و نه من
[B][M1]
دل و دین در گرو زهره وشان عجمی
[M2]
آتش شوق سلیمی نه تو داری و نه من
[B][M1]
خزفی بود که از ساحل دریا چیدیم
[M2]
دانهٔ گوهر یکتا نه تو داری و نه من
[B][M1]
دگر از یوسف گمگشته سخن نتوان گفت
[M2]
تپش خون زلیخا نه تو داری و نه من
[B][M1]
به که با نور چراغ ته دامان سازیم
[M2]
طاقت جلوهٔ سینا نه تو داری و نه من
[A]
[B][M1]
دلیل منزل شوقم به دامنم آویز
[M2]
شرر ز آتش نابم بخاک خویش آمیز
[B][M1]
عروس لاله برون آمد از سراچه ناز
[M2]
بیا که جان تو سوزم ز حرف شوق انگیز
[B][M1]
بهر زمانه به اسلوب تازه میگویند
[M2]
حکایت غم فرهاد و عشرت پرویز
[B][M1]
اگرچه زادهٔ هندم فروغ چشم من است۔
[M2]
ز خاک پاک بخارا و کابل و تبریز
[A]
[B][M1]
در جهان دل ما دور قمر پیدا نیست
[M2]
انقلابیست ولی شام و سحر پیدا نیست
[B][M1]
وای آن قافله کز دونی همت میخواست
[M2]
رهگذاری که درو هیچ خطر پیدا نیست
[B][M1]
بگذر از عقل و در آویز بموج یم عشق
[M2]
که در آن جوی تنک مایه گهر پیدا نیست
[B][M1]
آنچه مقصود تگ و تاز خیال من و تست
[M2]
هست در دیده و مانند نظر پیدا نیست
[A]
[B][M1]
گریهٔ ما بی اثر ناله ما نارساست
[M2]
حاصل این سوز و ساز یک دل خونین نواست
[B][M1]
در طلبش دل تپید ، دیر و حرم آفرید
[M2]
ما به تمنای او ، او به تمنای ماست
[B][M1]
پردگیان بی حجاب ، من به خودی در شدم
[M2]
عشق غیورم نگر میل تماشا کراست
[B][M1]
مطرب میخانه دوش نکتهٔ دلکش سرود
[M2]
باده چشیدن خطاست باده کشیدن رواست
[B][M1]
زندگی رهروان در تگ و تاز است و بس
[M2]
قافلهٔ موج را جاده و منزلی کجاست
[B][M1]
شعلهٔ در گیر زد بر خس و خاشاک من
[M2]
مرشد رومی که گفت «منزل ما کبریاست»
[A]
[B][M1]
سوز سخن ز نالهٔ مستانهٔ دل است
[M2]
این شمع را فروغ ز پروانهٔ دل است
[B][M1]
مشت گلیم و ذوق فغانی نداشتیم
[M2]
غوغای ما ز گردش پیمانهٔ دل است
[B][M1]
این تیره خاکدان که جهان نام کرده ئی
[M2]
فرسوده پیکری ز صنم خانهٔ دل است
[B][M1]
اندر رصد نشسته حکیم ستاره بین
[M2]
در جستجوی سرحد ویرانهٔ دل است
[B][M1]
لاهوتیان اسیر کمند نگاه او
[M2]
صوفی هلاک شیوه ترکانهٔ دل است
[B][M1]
محمود غزنوی که صنم خانه ها شکست
[M2]
زناری بتان صنم خانهٔ دل است
[B][M1]
غافل تری ز مرد مسلمان ندیده ام
[M2]
دل در میان سینه و بیگانهٔ دل است
[A]
[B][M1]
سطوت از کوه ستانند و بکاهی بخشند
[M2]
کلهٔ جم به گدای سر راهی بخشند
[B][M1]
در ره عشق فلان ابن فلان چیزی نسیت
[M2]
ید بیضای کلیمی به سیاهی بخشند
[B][M1]
گاه شاهی به جگر گوشهٔ سلطان ندهند
[M2]
گاه باشد که بزندانی چاهی بخشند
[B][M1]
فقر را نیز جهانبان و جهانگیر کنند
[M2]
که به این راه نشین تیغ نگاهی بخشند
[B][M1]
عشق پامال خرد گشت و جهان دیگر شد
[M2]
بود آیا که مرا رخصت آهی بخشند
[A]
[B][M1]
نه تو اندر حرم گنجی نه در بتخانه می آئی
[M2]
ولیکن سوی مشتاقان چه مشتاقانه می آئی
[B][M1]
قدم بیباکتر نه در حریم جان مشتاقان
[M2]
تو صاحبخانه ئی آخر چرا دزدانه می آئی
[B][M1]
بغارت میبری سرمایهٔ تسبیح خوانان را
[M2]
به شبخون دل زناریان ترکانه می آئی
[B][M1]
گی صد لشکر انگیری که خون دوستان ریزی
[M2]
گهی در انجمن با شیشه و پیمانه می آئی
[B][M1]
تو بر نخل کلیمی بی محابا شعله می ریزی
[M2]
تو بر شمع یتیمی صورت پروانه می آئی
[B][M1]
بیا اقبال جامی از خمستان خودی در کش
[M2]
تو از میخانهٔ مغرب ز خود بیگانه می آئی
[A]
[B][M1]
تب و تاب بتکدهٔ عجم نرسد بسوز و گداز من
[M2]
که بیک نگاه محمد عربی گرفت حجاز من
[B][M1]
چکنم که عقل بهانه جو گرهی به روی گره زند
[M2]
نظری که گردش چشم تو شکند طلسم مجاز من
[B][M1]
نرسد فسونگری خرد به تپیدن دل زنده ئی
[M2]
ز کنشت فلسفیان در آ بحریم سوز و گداز من
[A]
[B][M1]
مثل آئینه مشو محو جمال دگران
[M2]
از دل و دیده فرو شوی خیال دگران
[B][M1]
آتش از ناله مرغان حرم گیر و بسوز
[M2]
آشیانی که نهادی به نهال دگران
[B][M1]
در جهان بال و پر خویش گشودن آموز
[M2]
که پریدن نتوان با پر و بال دگران
[B][M1]
مرد آزادم و آن گونه غیورم که مرا
[M2]
می توان کشت بیک جام زلال دگران
[B][M1]
ایکه نزدیک تر از جانی و پنهان ز نگه
[M2]
هجر تو خوشترم آید ز وصال دگران
[A]
[B][M1]
جهان عشق نه میری نه سروری داند
[M2]
همین بس است که آئین چاکری داند
[B][M1]
نه هر که طوف بتی کرد و بست زناری
[M2]
صنم پرستی و آداب کافری داند
[B][M1]
هزار خیبر و صد گونه اژدر است اینجا
[M2]
نه هر که نان جوین خورد حیدری داند
[B][M1]
بچشم اهل نظر از سکندر افزون است
[M2]
گداگری که مآل سکندری داند
[B][M1]
به عشوه های جوانان ماه سیما چیست؟
[M2]
در آبه حلقهٔ پیری که دلبری داند
[B][M1]
فرنگ شیشه گری کرد و جام و مینا ریخت
[M2]
به حیرتم که همین شیشه را پری داند
[B][M1]
چه گویمت ز مسلمان نا مسلمانی
[M2]
جز اینکه پور خلیل است و آزری داند
[B][M1]
یکی به غمکدهٔ من گذر کن و بنگر
[M2]
ستاره سوخته ئی کیمیا گری داند
[B][M1]
بیا به مجلس اقبال و یک دو ساغر کش
[M2]
اگرچه سر نتراشد قلندری داند
[A]
[B][M1]
خواجه ئی نیست که چون بنده پرستارش نیست
[M2]
بنده ئی نیست که چون خواجه خریدارش نیست
[B][M1]
گرچه از طور و کلیم است بیان واعظ
[M2]
تاب آن جلوه به آئینه گفتارش نیست
[B][M1]
پیر ما مصلحتاً رو به مجاز آورد است
[M2]
ورنه با زهره وشان هیچ سروکارش نیست
[B][M1]
دل به او بند و ازین خرقه فروشان بگریز
[M2]
نشوی صید غزالی که ز تاتارش نیست
[B][M1]
نغمهٔ عافیت از بربط من می طلبی
[M2]
از کجا بر کشم آن نغمه که در تارش نیست
[B][M1]
دل ما قشقه زد و برهمنی کرد ولی
[M2]
آنچنان کرد که شایسته زنارش نیست
[B][M1]
عشق در صحبت میخانه به گفتار آید
[M2]
زانکه در دیر و حرم محرم اسرارش نیست
[A]
[B][M1]
بیا که بلبل شوریده نغمه پرداز است
[M2]
عروس لاله سراپا کرشمه و ناز است
[B][M1]
نوا ز پردهٔ غیب است ای مقام شناس
[M2]
نه از گلوی غزل خوان نه از رگ ساز است
[B][M1]
کسی که زخمه رساند به تار ساز حیات
[M2]
ز من بگیر که آن بنده محرمراز است
[B][M1]
مرا ز پردگیان جهان خبر دادند
[M2]
ولی زبان نگشایم که چرخ کج باز است
[B][M1]
سخن درشت مگو در طریق یاری کوش
[M2]
که صحبت من و تو در جهان خدا ساز است
[B][M1]
کجاست منزل این خاکدان تیره نهاد
[M2]
که هر چه هست چو ریگ روان به پرواز است
[B][M1]
تنم گلی ز خیابان جنت کشمیر
[M2]
دل از حریم حجاز و نوا ز شیراز است
[A]
[B][M1]
خاکیم و تند سیر مثال ستاره ایم
[M2]
در نیلگون یمی به تلاش کناره ایم
[B][M1]
بود و نبود ماست ز یک شعلهٔ حیات
[M2]
از لذت خودی چو شرر پاره پاره ایم 
[B][M1]
با نوریان بگو که ز عقل بلند دست
[M2]
ما خاکیان به دوش ثریا سواره ایم
[B][M1]
در عشق غنچه ایم که لرزد ز باد صبح
[M2]
در کار زندگی صفت سنگ خاره ایم
[B][M1]
چشم آفریده ایم چو نرگس درین چمن
[M2]
روبند بر گشا که سراپا نظاره ایم
[A]
[B][M1]
عرب از سر شک خونم همه لاله زار بادا
[M2]
عجم رمیده بو را نفسم بهار بادا
[B][M1]
تپش است زندگانی تپش است جاودانی
[M2]
همه ذره های خاکم دل بیقرار بادا
[B][M1]
نه بجاده ئی قرارش نه بمنزلی مقامش
[M2]
دل من مسافر من که خداش یار بادا
[B][M1]
حذر از خرد که بندد همه نقش نامرادی
[M2]
دل ما برد به سازی که گسسته تار بادا
[B][M1]
تو جوان خام سوزی ، سخنم تمام سوزی
[M2]
غزلی که می سرایم به تو سازگار بادا
[B][M1]
چو بجان من در آئی دگر آرزو نبینی
[M2]
مگر اینکه شبنم تو یم بی کنار بادا
[B][M1]
نشود نصیب جانت که دمی قرار گیرد
[M2]
تب و تاب زندگانی به تو آشکار بادا
[A]
[B][M1]
نظر تو همه تقصیر و خرد کوتاهی
[M2]
نرسی جز به تقاضای کلیم اللهی
[B][M1]
راه کور است بخود غوطه زن ای سالک راه
[M2]
جاده را گم نکند در ته دریا ماهی
[B][M1]
حاجتی پیش سلاطین نبرد مرد غیور
[M2]
چه توان کرد که از کوه نیاید کاهی
[B][M1]
مگذر از نغمهٔ شوقم که بیابی در وی
[M2]
رمز درویشی و سرمایهٔ شاهنشاهی
[B][M1]
نفسم با تو کند آنچه به گل کرد نسیم
[M2]
اگر از لذت آه سحری آگاهی
[B][M1]
ای فلک چشم تو بیباک و بلا جوست هنوز
[M2]
می شناسم که تماشای دگر میخواهی
[A]
[B][M1]
سر خوش از بادهٔ تو خم شکنی نیست که نیست
[M2]
مست لعلین تو شیرین سخنی نیست که نیست
[B][M1]
در قبای عربی خوشترک آئی به نگاه
[M2]
راست بر قامت تو پیرهنی نیست که نیست
[B][M1]
گرچه لعل تو خموش است ولی چشم ترا
[M2]
با دل خون شدهٔ ما سخنی نیست که نیست
[B][M1]
تا حدیث تو کنم بزم سخن می سازم
[M2]
ورنه در خلوت من انجمنی نیست که نیست
[B][M1]
ای مسلمان دگر اعجاز سلیمان آموز
[M2]
دیده بر خاتم تو اهرمنی نیست که نیست
[A]
[B][M1]
اگرچه زیب سرش افسر و کلاهی نیست
[M2]
گدای کوی تو کمتر ز پادشاهی نیست
[B][M1]
بخواب رفته جوانان و مرده دل پیران
[M2]
نصیب سینهٔ کس آه صبحگاهی نیست
[B][M1]
به این بهانه بدشت طلب ز پا منشین
[M2]
که در زمانهٔ ما آشنای راهی نیست
[B][M1]
ز وقت خویش چه غافل نشسته ئی دریاب
[M2]
زمانه ئی که حسابش ز سال و ماهی نیست
[B][M1]
درین رباط کهن چشم عافیت داری
[M2]
ترا به کشمکش زندگی نگاهی نیست
[B][M1]
گناه ما چه نویسند کاتبان عمل
[M2]
نصیب ما ز جهان تو جز نگاهی نیست
[B][M1]
بیا که دامن اقبال را بدست آریم
[M2]
که او ز خرقه فروشان خانقاهی نیست
[A]
[B][M1]
شعله در آغوش دارد عشق بی پروای من
[M2]
بر نخیزد یک شرار از حکمت نازای من
[B][M1]
چون تمام افتد سراپا ناز می گردد نیاز
[M2]
قیس را لیلی همی نامند در صحرای من
[B][M1]
بهر دهلیز تو از هندوستان آورده ام
[M2]
سجدهٔ شوقی که خون گردید در سیمای من
[B][M1]
تیغ لا در پنجه این کافر دیرینه ده
[M2]
باز بنگر در جهان هنگامهٔ الای من
[B][M1]
گردشی باید که گردون از ضمیر روزگار
[M2]
دوش من باز آرد اندر کسوت فردای من
[B][M1]
از سپهر بارگاهت یک جهان وافر نصیب
[M2]
جلوه ئی داری دریغ از وادی سینای من
[B][M1]
با خدا در پرده گویم با تو گویم آشکار
[M2]
یا رسول الله او پنهان و تو پیدای من
[A]
[B][M1]
بتان تازه تراشیده ئی دریغ از تو
[M2]
درون خویش نگاه دیده ئی دریغ از تو
[B][M1]
چنان گداخته ئی از حرارت افرنگ
[M2]
ز چشم خویش تراویده ئی دریغ از تو
[B][M1]
به کوچه ئی که دهد خاک را بهای بلند
[M2]
به نیم غمزه نیرزیده ئی دریغ از تو
[B][M1]
گرفتم اینکه کتاب خرد فروخواندی
[M2]
حدیث شوق نفهمیده ئی دریغ از تو
[B][M1]
طواف کعبه زدی گرد دیر گردیدی
[M2]
نگه به خویش نپیچیده ئی دریغ از تو
[A]
[B][M1]از من ای باد صبا گوی به دانای فرنگ
[M2]عقل تا بال گشود است گرفتار تر است
[B][M1]برق را این به جگر میزند آن رام کند
[M2]عشق از عقل فسون پیشه جگردار تر است
[B][M1]چشم جز رنگ گل و لاله نبیند ورنه
[M2]آنچه در پردهٔ رنگ است پدیدار تر است
[B][M1]عجب آن نیست که اعجاز مسیحا داری
[M2]عجب این است که بیمار تو بیمار تر است
[B2]دانش اندوخته ئی دل ز کف انداخته ئی
آه زان نقد گرانمایه که در باخته ئی
[B][M1]حکمت و فلسفه کاریست که پایانش نیست
[M2]سیلی عشق و محبت به دبستانش نیست
[B][M1]بیشتر راه دل مردم بیدار زند
[M2]فتنه ئی نیست که در چشم سخندانش نیست
[B][M1]دل ز ناز خنک او به تپیدن نرسد
[M2]لذتی در خلش غمزهٔ پنهانش نیست
[B][M1]دشت و کهسار نوردید و غزالی نگرفت
[M2]طوف گلشن ز دو یک گل بگریبانش نیست
[B2]چاره این است که از عشق گشادی طلبیم
پیش او سجده گذاریم و مرادی طلبیم
[B][M1]عقل چون پای درین راه خم اندر خم زد
[M2]شعله در آب دوانید و جهان برهم زد
[B][M1]کیمیا سازی او ریگ روان را زر کرد
[M2]بر دل سوخته اکسیر محبت کم زد
[B][M1]وای بر سادگی ما که فسونش خوردیم
[M2]رهزنی بود کمین کرد و ره آدم زد
[B][M1]هنرش خاک بر آورد ز تهذیب فرنگ
[M2]باز آن خاک به چشم پسر مریم زد
[B2]شرری کاشتن و شعله درون تا کی؟ 
عقده بر دل زدن و باز گشودن تا کی؟
[B][M1]عقل خود بین دگر و عقل جهان بین دگر است
[M2]بال بلبل دگر و بازوی شاهین دگر است
[B][M1]دگر است آنکه برد دانهٔ افتاده ز خاک
[M2]آنکه گیرد خورش از دانهٔ پروین دگر است
[B][M1]دگر است آنکه زند سیر چمن مثل نسیم
[M2]آنکه در شد به ضمیر گل و نسرین دگر است
[B][M1]دگر است آنسوی نه پرده گشادن نظری
[M2]این سوی پرده گمان و ظن و تخمین دگر است
[B2]ای خوش آن عقل که پهنای دو عالم با اوست
نور افرشته و سوز دل آدم با اوست
[B][M1]ما ز خلوت کدهٔ عشق برون تاخته ایم
[M2]خاک پا را صفت آینه پرداخته ایم
[B][M1]در نگر همت ما را که به داوی فکنیم
[M2]دو جهان را که نهان برده عیان باخته ایم
[B][M1]پیش ما میگذرد سلسلهٔ شام و سحر
[M2]بر لب جوی روان خیمه بر افروخته ایم
[B][M1]در دل ما که برین دیر کهن شبخون ریخت
[M2]آتشی بود که در خشک و تر انداخته ایم
[B2]شعله بودیم ، شکستیم و شرر گردیدیم
صاحب ذوق و تمنا و نظر گردیدیم
[B][M1]عشق گردید هوس پیشه و هر بند گسست
[M2]آدم از فتنه او صورت ماهی در شست
[B][M1]رزم بر بزم پسندید و سپاهی آراست
[M2]تیغ او جز به سر و سینهٔ یاران ننشست
[B][M1]رهزنی را که بنا کرد جهانبانی گفت
[M2]ستم خواجگی او کمر بنده شکست
[B][M1]بی حجابانه ببانگ دف و نی می رقصد
[M2]جامی از خون عزیزان تنک مایه بدست
[B2]وقت آن است که آئین دگر تازه کنیم
لوح دل پاک بشوئیم و ز سر تازه کنیم
[B][M1]افسر پادشهی رفت و به یغمائی رفت
[M2]نی اسکندری و نغمهٔ دارائی رفت
[B][M1]کوهکن تیشه بدست آمد و پرویزی خواست
[M2]عشرت خواجگی و محنت لالائی رفت
[B][M1]یوسفی را ز اسیری به عزیزی بردند
[M2]همه افسانه و افسون زلیخائی رفت
[B][M1]راز هائی که نهان بود ببازار افتاد
[M2]آن سخن سازی و آن انجمن آرائی رفت
[B2]چشم بگشای اگر چشم تو صاحب نظر است
زندگی در پی تعمیر جهان دگر است
[B][M1]من درین خاک کهن گوهر جان می بینم
[M2]چشم هر ذره چو انجم نگران می بینم
[B][M1]دانه ئی را که به آغوش زمین است هنوز
[M2]شاخ در شاخ و برومند و جوان می بینم
[B][M1]کوه را مثل پر کاه سبک می یابم
[M2]پر کاهی صفت کوه گران می بینم
[B][M1]انقلابی که نگنجد به ضمیر افلاک
[M2]بینم و هیچ ندانم که چسان می بینم
[B2]خرم آنکس که درین گرد سواری بیند
جوهر نغمه ز لرزیدن تاری بیند
[B][M1]زندگی جوی روان است و روان خواهد بود
[M2]این می کهنه جوان است و جوان خواهد بود
[B][M1]آنچه بود است و نباید ز میان خواهد رفت
[M2]آنچه بایست و نبود است همان خواهد بود
[B][M1]عشق از لذت دیدار سراپا نظر است
[M2]حسن مشتاق نمود است و عیان خواهد بود
[B][M1]آن زمینی که برو گریهٔ خونین زده ام
[M2]اشک من در جگرش لعل گران خواهد بود
[B2]مژدهٔ صبح درین تیره شبانم دادند
شمع کشتند و ز خورشید نشانم دادند
[A]
[B][M1]
بر فتد تا روش رزم درین بزم کهن
[M2]
دردمندان جهان طرح نو انداخته اند
[B][M1]
من ازین بیش ندانم که کفن دزدی چند
[M2]
بهر تقسیم قبور انجمنی ساخته اند
[A]
[B][M1]مرغی ز آشیانه به سیر چمن پرید
[M2]خاری ز شاخ گل بتن نازکش خلید
[B][M1]بد گفت فطرت چمن روزگار را
[M2]از درد خویش و هم ز غم دیگران تپید
[B][M1]داغی ز خون بی گنهی لاله را شمرد
[M2]اندر طلسم غنچه فریب بهار دید
[B][M1]گفت اندرین سرا که بنایش فتاده کج
[M2]صبحی کجا که چرخ درو شامها نچید
[B][M1]نالید تا به حوصلهٔ آن نوا طراز
[M2]خون گشت نغمه و ز دو چشمش فرو چکید
[B][M1]سوز فغان او بدل هدهدی گرفت
[M2]با نوک خویش خار ز اندام او کشید
[B][M1]گفتش که سود خویش ز جیب زیان بر آر
[M2]گل از شکاف سینه زر ناب آفرید
[B2]درمان ز درد ساز اگر خسته تن شوی
خوگر به خار شو که سراپا چمن شوی
[A]
[B][M1]
فلسفی را با سیاست دان بیک میزان مسنج
[M2]
چشم آن خورشید کوری دیدهٔ این بی نمی
[B][M1]
آن تراشد قول حق را حجت نا استوار
[M2]
وین تراشد قول باطل را دلیل محکمی
[A]
[B2]تولستوی 
[B][M1]بارکش اهرمن لشکری شهریار
[M2]از پی نان جوین تیغ ستم بر کشید
[B][M1]زشت به چشمش نکوست مغز نداند ز پوست
[M2]مردک بیگانه دوست سینهٔ خویشان درید
[B][M1]داروی بیهوشی است تاج ، کلیسا ، وطن
[M2]جان خدا داد را خواجه بجامی خرید
[B2]کارل مارکس 
[B][M1]رازدان جزو و کل از خویش نامحرم شد است
[M2]آدم از سرمایه داری قاتل آدم شد است
[B2]هگل 
[B][M1]جلوه دهد باغ و راغ معنی مستور را
[M2]عین حقیقت نگر حنطل و انگور را
[B][M1]فطرت اضداد خیز لذت پیکار داد
[M2]خواجه و مزدور را ، آمر و مأمور را
[B2]تولستوی 
[B][M1]عقل دو رو آفرید فلسفه خود پرست
[M2]درس رضا میدهی بندهٔ مزدور را
[B2]مزدک 
[B][M1]دانهٔ ایران ز کشت زار و قیصر بر دمید
[M2]مرگ نو می رقصد اندر قصر سلطان و امیر
[B][M1]مدتی در آتش نمرود می سوزد خلیل
[M2]تا تهی گردد حریمش از خداوندان پیر
[B][M1]دور پرویزی گذشت ای کشتهٔ پرویز خیز
[M2]نعمت گم گشتهٔ خود را ز خسرو باز گیر
[B2]کوهکن 
[B][M1]نگار من که بسی ساده و کم آمیز است
[M2]سیتزه کیش و ستم کوش و فتنه انگیز است 
[B][M1]برون او همه بزم و درون او همه رزم
[M2]زبان او ز مسیح و دلش ز چنگیز است
[B][M1]گسست عقل و جنون رنگ بست و دیده گداخت
[M2]در آ به جلوه که جانم ز شوق لبریز است
[B][M1]اگرچه تیشهٔ من کوه را ز پا آورد
[M2]هنوز گردش گردون بکام پرویز است
[B][M1]ز خاک تا بفلک هر چه هست ره پیماست
[M2]قدم گشای که رفتار کاروان تیز است
[A]
[B][M1]
از سستی عناصر انسان دلش تپید
[M2]
فکر حکیم پیکر محکم تر آفرید
[B][M1]
افکند در فرنگ صد آشوب تازه ئی
[M2]
دیوانه ئی به کارگه شیشه گر رسید
[A]
[B][M1]
جلوه ئی میخواست مانند کلیم ناصبور
[M2]
تا ضمیر مستنیر او گشود اسرار نور
[B][M1]
از فراز آسمان تا چشم آدم یک نفس
[M2]
زود پروازی که پروازش نیاید در شعور
[B][M1]
خلوت او در زغال تیره فام اندر مغاک
[M2]
جلوتش سوزد درختی را چو خس بالای طور
[B][M1]
بی تغیر در طلسم چون و چند و بیش و کم
[M2]
برتر از پست و بلند و دیر و زود و نزد و دور
[B][M1]
در نهادش تار و شید و سوز و ساز و مرگ و زیست
[M2]
اهرمن از سوز او و ساز او جبریل و حور
[B][M1]
من چه گویم از مقام آن حکیم نکته سنج
[M2]
کرده زردشتی ز نسل موسی و هارون ظهور
[A]
[B][M1]
مثال لاله و گل شعله از زمین روید
[M2]
اگر بخاک گلستان تراود از جامش
[B][M1]
نبود در خور طبعش هوای سرد فرنگ
[M2]
تپید پیک محبت ز سوز پیغامش
[B][M1]
خیال او چه پریخانه ئی بنا کرد است
[M2]
شباب غش کند از جلوه لب بامش
[B][M1]
گذاشت طایر معنی نشیمن خود را
[M2]
که سازگار تر افتاد حلقهٔ دامش
[A]
[B][M1]
گر نوا خواهی ز پیش او گریز
[M2]
در نی کلکش غریو تندر است
[B][M1]
نیشتر اندر دل مغرب فشرد
[M2]
دستش از خون چلیپا احمر است
[B][M1]
آنکه بر طرح حرم بتخانه ساخت
[M2]
قلب او مؤمن دماغش کافر است
[B][M1]
خویش را در نار آن نمرود سوز
[M2]
زانکه بستان خلیل از آذر است
[A]
[B][M1]
می گشودم شبی به ناخن فکر
[M2]
عقده های حکیم المانی
[B][M1]
آنکه اندیشه اش برهنه نمود
[M2]
ابدی راز کسوت آنی
[B][M1]
پیش عرض خیال او گیتی
[M2]
خجل آمد ز تنگ دامانی
[B][M1]
چون بدریای او فرو رفتم 
[M2]
کشتی عقل گشت طوفانی
[B][M1]
خواب بر من دمید افسونی
[M2]
چشم بستم ز باقی و فانی
[B][M1]
نگه شوق تیز تر گردید
[M2]
چهره بنمود پیر یزدانی
[B][M1]
آفتابی که از تجلی او
[M2]
افق روم و شام نورانی
[B][M1]
شعله اش در جهان تیره نهاد
[M2]
به بیابان چراغ رهبانی
[B][M1]
معنی از حرف او همی روید
[M2]
صفت لاله های نعمانی
[B][M1]
گفت با من چه خفته ئی بر خیز
[M2]
به سرابی سفینه می رانی
[B2]
به خرد راه عشق می پوئی؟
به چراغ آفتاب می جوئی؟
[A]
[B][M1]
نفسی درین گلستان ز عروس گل سرودی
[M2]
بدلی غمی فزودی ز دلی غمی ربودی
[B][M1]
تو بخون خویش بستی کف لاله را نگاری
[M2]
تو به آه صبحگاهی دل غنچه را گشودی
[B][M1]
به نوای خود گم استی سخن تو مرقد تو
[M2]
به زمین نه باز رفتی که تو از زمین نبودی
[A]
[B2]حکیم: 
[B][M1]«بنی آدم اعضای یکدیگرند»
[M2]همان نخل را شاخ و برگ و بر اند
[B][M1]دماغ ار خرد زاست از فطرت است
[M2]اگر پا زمین ساست از فطرت است
[B][M1]یکی کار فرما ، یکی کار ساز
[M2]نیاید ز محمود کار ایاز
[B][M1]نبینی که از قسمت کار زیست
[M2]سراپا چمن می شود خار زیست
[B2]مرد مزدور: 
[B][M1]فریبی به حکمت مرا ای حکیم
[M2]که نتوان شکست این طلسم قدیم
[B][M1]مس خام را از زر اندوده ئی
[M2]مرا خوی تسلیم فرموده ئی
[B][M1]کند بحر را آبنایم اسیر
[M2]ز خارا برد تیشه ام جوی شیر
[B][M1]حق کوهکن دادی ای نکته سنج
[M2]به پرویز پرکار و نا برده رنج
[B][M1]خطا را به حکمت مگردان صواب
[M2]خضر را نگیری بدام سراب
[B][M1]به دوش زمین بار ، سرمایه دار
[M2]ندارد گذشت از خور و خواب و کار
[B][M1]جهان راست بهروزی از دست مزد
[M2]ندانی که این هیچ کار است دزد
[B][M1]پی جرم او پوزش آورده ئی
[M2]به این عقل و دانش فسون خورده ئی
[A]
[B][M1]
حکمتش معقول و با محسوس در خلوت نرفت
[M2]
گرچه بکر فکر او پیرایه پوشد چون عروس
[B][M1]
طایر عقل فلک پرواز او دانی که چیست؟
[M2]
«ماکیان کز زور مستی خایه گیرد بی خروس»
[A]
[B][M1]نکته دان المنی را در ارم
[M2]صحبتی افتاد با پیر عجم
[B][M1]شاعری کو همچو آن عالی جناب
[M2]نیست پیغمبر ولی دارد کتاب
[B][M1]خواند بر دانای اسرار قدیم
[M2]قصهٔ پیمان ابلیس و حکیم
[B][M1]گفت رومی ای سخن را جان نگار
[M2]تو ملک صید استی و یزدان شکار
[B][M1]فکر تو در کنج دل خلوت گزید
[M2]این جهان کهنه را باز آفرید
[B][M1]سوز و ساز جان به پیکر دیده ئی
[M2]در صدف تعمیر گوهر دیده ئی
[B][M1]هر کسی از رمز عشق آگاه نیست
[M2]هر کسی شایان این درگاه نیست
[B][M1]«داند آن کو نیکبخت و محرم است
[M2]زیرکی ز ابلیس و عشق از آدم است» 
[B2]رومی
[A]
[B][M1]
تا بر تو آشکار شود راز زندگی
[M2]
خود را جدا ز شعله مثال شرر مکن
[B][M1]
بهر نظاره جز نگه آشنا میار
[M2]
در مرز و بوم خود چو غریبان گذر مکن
[B2]
نقشی که بسته ئی همه اوهام باطل است
عقلی بهم رسان که ادب خوردهٔ دل است
[A]
[B][M1]
یاد ایامی که بودم در خمستان فرنگ
[M2]
جام او روشنتر از آئینهٔ اسکندر است
[B][M1]
چشم مست می فروشش باده را پروردگار
[M2]
باده خواران را نگاه ساقی اش پیغمبر است
[B][M1]
جلوهٔ او بی کلیم و شعله او بی خلیل
[M2]
عقل ناپروا متاع عشق را غارتگر است
[B2]
در هوایش گرمی یک آه بیتابانه نیست
رند این میخانه را یک لغزش مستانه نیست
[A]
[B2]موسیولینن 
[B][M1]بسی گذشت که آدم درین سرای کهن
[M2]مثال دانه ته سنگ آسیا بودست
[B][M1]فریب زاری و افسون قیصری خورد است
[M2]اسیر حلقهٔ دام کلیسیا بودست
[B][M1]غلام گرسنه دیدی که بر درید آخر
[M2]قمیص خواجه که رنگین ز خون ما بودست
[B][M1]شرار آتش جمهور کهنه سامان سوخت
[M2]ردای پیر کلیسا قبای سلطان سوخت
[B2]قیصر ولیم 
[B][M1]گناه عشوه و ناز بتان چیست؟
[M2]طواف اندر سرشت برهمن هست
[B][M1]دمادم نو خداوندان تراشد
[M2]که بیزار از خدایان کهن هست
[B][M1]ز جور رهزنان کم گو که رهرو
[M2]متاع خویش را خود رهزن هست
[B][M1]اگر تاج کئی جمهور پوشد
[M2]همان هنگامه ها در انجمن هست
[B][M1]هوس اندر دل آدم نمیرد
[M2]همان آتش میان مرزغن هست
[B][M1]عروس اقتدار سحر فن را
[M2]همان پیچاک زلف پر شکن هست
[B][M1]«نماند ناز شیرین بی خریدار
[M2]اگر خسرو نباشد کوهکن هست»
[A]
[B2]لاک: 
[B][M1]ساغرش را سحر از بادهٔ خورشید افروخت
[M2]ورنه در محفل گل لاله تهی جام آمد
[B2]کانت: 
[B][M1]فطرتش ذوق می آینه فامی آورد
[M2]از شبستان ازل کوکب جامی آورد
[B2]برگسن: 
[B][M1]نه مئی از ازل آورد نه جامی آورد
[M2]لاله از داغ جگر سوز دوامی آورد
[A]
[B2]برونینگ: 
[B][M1]بی پشت بود بادهٔ سر جوش زندگی
[M2]آب خضر بگیرم و در ساغر افکنم
[B2]بایرن: 
[B][M1]از منت خضر نتوان کرد سینه داغ
[M2]آب از جگر بگیرم و در ساغر افکنم
[B2]غالب: 
[B][M1]«تا باده تلخ تر شود و سینه ریش تر
[M2]بگدازم آبگینه و در ساغر افکنم»
[B2]رومی: 
[B][M1]آمیزشی کجا گهر پاک او کجا
[M2]از تاک باده گیرم و در ساغر افکنم
[A]
[B][M1]
دوش رفتم به تماشای خرابات فرنگ
[M2]
شوخ گفتاری رندی دلم از دست ربود
[B][M1]
گفت این نیست کلیسا که بیابی در وی
[M2]
صحبت دخترک زهره وش و نای و سرود
[B][M1]
این خرابات فرنگ است و ز تأثیر میش
[M2]
آنچه مذموم شمارند ، نماید محمود
[B][M1]
نیک و بد را به ترازوی دگر سنجیدیم
[M2]
چشمه ئی داشت ترازوی نصاری و یهود
[B][M1]
خوب ، زشت است اگر پنجهٔ گیرات شکست
[M2]
زشت ، خوب است اگر تاب و توان تو فزود
[B][M1]
تو اگر در نگری جز به ریا نیست حیات
[M2]
هر که اندر گرو صدق و صفا بود نبود
[B][M1]
دعوی صدق و صفا پردهٔ ناموس ریاست
[M2]
پیر ما گفت مس از سیم بباید اندود
[B][M1]
فاش گفتم بتو اسرار نهانخانهٔ زیست
[M2]
به کسی باز مگو تا که بیابی مقصود
[A]
[B][M1]
مشرقی باده چشیده است ز مینای فرنگ
[M2]
عجبی نیست اگر توبهٔ دیرینه شکست
[B][M1]
فکر نوزادهٔ او شیوهٔ تدبیر آموخت
[M2]
جوش زد خون به رگ بندهٔ تقدیر پرست
[B][M1]
ساقیا تنگ دل از شورش مستان نشوی
[M2]
خود تو انصاف بده اینهمه هنگامه که بست؟
[B][M1]
«بوی گل خود به چمن راه نما شد ز نخست
[M2]
ورنه بلبل چه خبر داشت که گلزاری هست»
[A]
[B][M1]
غوغای کارخانهٔ آهنگری ز من
[M2]
گلبانگ ارغنون کلیسا از آن تو
[B][M1]
نخلی که شه خراج برو مینهد ز من
[M2]
باغ بهشت و سدره و طوبا از آن تو
[B][M1]
تلخابه ئی که درد سر آرد از آن من
[M2]
صهبای پاک آدم و حوا از آن تو
[B][M1]
مرغابی و تذرو و کبوتر از آن من
[M2]
ظل هما و شهپر عنقا از آن تو
[B][M1]
این خاک و آنچه درشکم او از آن من
[M2]
و ز خاک تا بعرش معلا از آن تو
[A]
[B][M1]
ز مزد بندهٔ کرپاس پوش محنت کش
[M2]
نصیب خواجهٔ ناکرده کار رخت حریر
[B][M1]
ز خوی فشانی من لعل خاتم والی
[M2]
ز اشک کودک من گوهر ستام امیر
[B][M1]
ز خون من چو زلو فربهی کلیسا را
[M2]
بزور بازوی من دست سلطنت همه گیر
[B][M1]
خرابه رشک گلستان ز گریهٔ سحرم
[M2]
شباب لاله و گل از طراوت جگرم
[B][M1]
بیا که تازه نوا می تراود از رگ ساز
[M2]
مئی که شیشه گدازد به ساغر اندازیم
[B][M1]
مغان و دیر مغان را نظام تازه دهیم
[M2]
بنای میکده های کهن بر اندازیم
[B][M1]
ز رهزنان چمن انتقام لاله کشیم
[M2]
به بزم غنچه و گل طرح دیگر اندازیم
[B][M1]
به طوف شمع چو پروانه زیستن تا کی؟
[M2]
ز خویش اینهمه بیگانه زیستن تا کی؟
[A]
[B][M1]
بطی می گفت بحر آزاد گردید
[M2]
چنین فرمان ز دیوان خضر رفت
[B][M1]
نهنگی گفت رو هر جا که خواهی
[M2]
ولی از ما نباید بی خبر رفت
[A]
[B][M1]
میخورد هر ذره ما پیچ و تاب
[M2]
محشری در هر دم ما مضمر است
[B][M1]
با سکندر خضر در ظلمات گفت
[M2]
مرگ مشکل ، زندگی مشکل تر است
[A]
[B][M1]
دردانه ادا شناس دریاست
[M2]
از گردش آسیا چه داند؟
[A]
[B][M1]
کلک را ناله از تهی مغزی است
[M2]
قلم سرمه را صریری نیست
[A]
[B][M1]
گل گفت که عیش نو بهاری خوشتر
[M2]
یک صبح چمن ز روزگاری خوشتر
[B][M1]
زان پیش که کس ترا بدستار زند
[M2]
مردن بکنار شاخساری خوشتر
[A]
[B][M1]
سخنگو طفلک و برنا و پیر است
[M2]
سخن را سالی و ماهی نباشد
[A]
[B][M1]
چشم را بینائی افزاید سه چیز
[M2]
سبزه و آب روان و روی خوش
[B][M1]
کالبد ، را فربهی می آورد
[M2]
جامهٔ قز جان بی غم ، بوی خوش
[A]
[B][M1]
ای برادر من ترا از زندگی دادم نشان
[M2]
خواب را مرگ سبک دان مرگ را خواب گران
[A]
[B][M1]
طاقت عفو در تو نیست اگر
[M2]
خیز و با دشمنان در آ به ستیز
[B][M1]
سینه را کارگاه کینه ساز
[M2]
سرکه در انگبین خویش مریز
[A]
[B][M1]
از نزاکتهای طبع موشکاف او مپرس
[M2]
کز دم بادی زجاج شاعر ما بشکند
[B][M1]
کی تواند گفت شرح کارزار زندگی
[M2]
«می پرد رنگش حبابی چون بدریا بشکند»
[A]
[B][M1]
در جهان مانند جوی کوهسار 
[M2]
از نشیب و هم فراز آگاه شو
[B][M1]
یا مثال سیل بی زنهار خیز
[M2]
فارغ از پست و بلند راه شو
[A]
[B][M1]
ایکه گل چیدی منال از نیش خار
[M2]
خار هم می روید از باد بهار
[A]
[B][M1]
مزن وسمه بر ریش و ابروی خویش
[M2]
جوانی ز دزدیدن سال نیست
[A]
[B][M1]
ندارد کار با دون همتان عشق
[M2]
تذرو مرده را شاهین نگیرد
[A]
[B][M1]
نقد شاعر در خور بازار نیست
[M2]
نان به سیم نسترن نتوان خرید
[A]
[B][M1]
چه خوش بودی اگر مرد نکویی
[M2]
ز بند باستان آزاد رفتی
[B][M1]
اگر تقلید بودی شیوهٔ خوب
[M2]
پیمبر هم ره اجداد رفتی
[A]
[B][M1]
منم که طوف حرم کرده ام بتی به کنار
[M2]
منم که پیش بتان نعره های هو زده ام
[B][M1]
دلم هنوز تقاضای جستجو دارد
[M2]
قدم بجادهٔ باریک تر ز مو زده ام
[END]
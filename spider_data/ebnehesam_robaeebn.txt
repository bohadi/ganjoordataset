[START][A]
[B][M1]قاضی پسرش در رمضان خورد شراب
[M2]وآنگه به لواط کرد بیچاره شتاب
[B][M1]ای زمره اسلام بگویید جواب
[M2]کافر به اگر چنین مسلمان خراب
[A]
[B][M1]ای خلعت فاستقم ببالای تو راست
[M2]بر تارک تو تاج لعمرک زیباست
[B][M1]چون روی تو بر بام فلک مهر نیافت
[M2]چون قد تو بر طرف چمن سرو نخاست
[A]
[B][M1]بالای خوشت به سرو می ماند راست
[M2]همچون قد تو زباغ شمشاد نخاست
[B][M1]چشم سیه فتنه گرت عین بلاست
[M2]چین سر زلف شکن مشک خطاست
[A]
[B][M1]در خانه تو مزاج مرزنگوش است
[M2]وز خط تو افتاب کحلی پوش است
[B][M1]گویی که دواتت ظلماتست کزو
[M2]خضر قلم ترا دهان پر نوش است
[A]
[B][M1]اسرار غم عشق بگنجینه ماست
[M2]دردانه غم در صدف سینه ماست
[B][M1]با هر که در آمیختم از من بگریخت
[M2]جز غم که حرف و یار دیرینه ماست
[A]
[B][M1]آن رفته ز چشم و مانده در دل چونست
[M2]آن شکل ظریف و آن شمایل چونست
[B][M1]نرگس بمیان آب خرم باشد
[M2]آن نرگس آبدار در گل چونست
[A]
[B][M1]عنبر اثری ز فضله خامه توست
[M2]بوی خط تو در شکن نامه توست
[B][M1]چون فضله نحل سر به سر عین شفاست
[M2]آن رشحه که اندر گلوی خامه توست
[A]
[B][M1]خوش وقت بهار و سبزه و دامن کشت
[M2]با پسته دهن شکر لب حور سرشت
[B][M1]در باغ مراد ما چنین سرو نرست
[M2]بر خاک امید ما کس این دانه کشت
[A]
[B][M1]ایام نشاط و شادمانی بگذشت
[M2]دوران مراد و کاردانی بگذشت
[B][M1]فریاد که عمر و زندگانی بنماند
[M2]هیهات که عالم جوانی بگذشت
[A]
[B][M1]فریاد که آن یار پسندیده برفت
[M2]ناکرده وداع ما و نادیده برفت
[B][M1]دل را به که آرام دهم مسکین من
[M2]کآرام دل و روشنی دیده برفت
[A]
[B][M1]زادی که ره دراز می باید رفت
[M2]با روزه و با نماز می باید رفت
[B][M1]ترکیب تو چون ز خاک پرداخته اند
[M2]ای خال به خاک باز می باید رفت
[A]
[B][M1]دائم ز ولایت ولی خواهم گفت
[M2]چون روح قدس نادعلی خواهم گفت
[B][M1]تا رفع شود غمی که برجان منست
[M2]کُلُّ هَمٍّ سینجلی خواهم گفت
[A]
[B][M1]بلبل ز پی گل غزلی تر می گفت
[M2]باد سحر از نسیم عنبر می گفت
[B][M1]لاله صفت کلاه دارا می کرد
[M2]نرگس سخن از تاج سکندر می گفت
[A]
[B][M1]در خانه خود به کمترین مایه قوت
[M2]بیچاره به سر کنی به صد صبر و سکوت
[B][M1]بر سفره مردم نکشی دست به لوت
[M2]تا پر نکنی شکم به سان الموت
[A]
[B][M1]ای کعبه مقصود دل من کویت
[M2]دور از تو شدم ز مویه همچون مویت
[B][M1]اکنون که ز دیدار تو محروم شدم
[M2]در خواب من آی تا ببینم رویت
[A]
[B][M1]ای هزل تمام هیچ و هازل همه هیچ
[M2]زنهار . چه زنهار که در هزل مپیچ
[B][M1]قولی که نه دین و شرع باشد مپسند
[M2]راهی که به سوی حق نباشد مپسیچ
[A]
[B][M1]تیر تو هلاکت بداندیش تو باد
[M2]قربان رهت دشمن بدکیش تو باد
[B][M1]ای چرخ کمان پشت به خدمت کاری
[M2]خم ساخته پشت چون کمان پیش تو باد
[A]
[B][M1]لاله زدم باد صبا می خندد
[M2]گویی لب و لعل دلربا می خندد
[B][M1]ای دوست بگویم که چرا می خندد
[M2]بر کوتاهی عمر ما می خندد
[A]
[B][M1]لاله به کرشمه بر چمن می خندد
[M2]در باغ شقایق و سمن می خندد
[B][M1]در خنده بین که با تنگدلی
[M2]همچون لب آن تنگ دهن می خندد
[A]
[B][M1]صافی جهان چو نیست می ساز به درد
[M2]پشمینه بپوش چون همی باید مرد
[B][M1]از مرگ چه دشوار تر آن کز ره عجز
[M2]حاجت به در همچو خودی باید برد
[A]
[B][M1]نوک قلمت که مشک از او می بارد
[M2]بر صفحه گل عنبر تر بنگارد
[B][M1]برنامه هستی قلم انصافت
[M2]بنشاند عدل و ظلم از او بردارد
[A]
[B][M1]ز آن درد که آن دیده روشن دارد
[M2]چشمم ز برای او گهر می بارد
[B][M1]آن درد اگر غمزه او بگذارد
[M2]چشمم به مژه ز چشم او بر دارد
[A]
[B][M1]لطفت همه کارهای او نیکو کرد
[M2]آری همه کارهای ما نیک او کرد
[B][M1]او نیکو کرد و ما همه بد کردیم
[M2]ما را به نکو کاری خود بدخو کرد
[A]
[B][M1]در شست تو چون کمان خمیدن گیرد
[M2]قوس قزح از هوا رمیدن گیرد
[B][M1]چون کرکس تیر تو پریدن گیرد
[M2]دل در بر نسرین طپیدن گیرد
[A]
[B][M1]اغیار چو از میان کناری گیرد
[M2]هر دست طرب دامن یاری گیرد
[B][M1]بنشین نفسی کاین دل سودایی من
[M2]در سایه سرو تو قراری گیرد
[A]
[B][M1]ایام گل است و ابر نم می ریزد
[M2]وز شاخ نشاط بار غم می ریزد
[B][M1]در سایه سرو از گل و بادام بهی
[M2]باد سحر آمد و درم می ریزد
[A]
[B][M1]مشک از سر زلف آن صنم می ریزد
[M2]عنبر ز شبستان ارم می ریزد
[B][M1]سر تا قدمش چو سر بسر زیبا هست
[M2]خوبی ز سرش تا به قدم می ریزد
[A]
[B][M1]خوی از سر زلف آن صنم می ریزد
[M2]بر گل ز گلاب ناب نم می ریزد
[B][M1]از حسرت عناب لبش دیده من
[M2]خونابه ز چشم ، دم به دم می ریزد
[A]
[B][M1]شب نیست که آهم به ثریا نرسد
[M2]وز دیده من سیل به دریا نرسد
[B][M1]دل گلشن وصل تو به جان می طلبد
[M2]تا عاقبت آنجا برسد یا نرسد
[A]
[B][M1]بیچاره حسود بی بصر خواهد شد
[M2]چون کور شده است کورتر خواهد شد
[B][M1]از زیر و زبر چو گویمش کان فلکی
[M2]مانند فلک زیر و زبر خواهد شد
[A]
[B][M1]چون خواجه نظام در چنان محرم شد
[M2]فردوس ز فرّ قدمش خرّم شد
[B][M1]چون زآن به حساب سال با هم ضم شد
[M2]تاریخ وفات صاحب اعظم شد
[A]
[B][M1]چون لاله و سبزه باهم آمیخته شد
[M2]از لؤلؤی تر زمرد انگیخته شد
[B][M1]گل خنجر بید دید برداشت سپر
[M2]می گفت که خون ارغوان ریخته شد
[A]
[B][M1]چشم سیهت که فتنه خواب آمد
[M2]مستی ست که در گوشه محراب آمد
[B][M1]زآن چشمه نوش تر نشد لب مارا
[M2]آن چاه زنخ نگر که بی آب آمد
[A]
[B][M1]گر چه به قلم کام بسی دانی راند
[M2]وز نوک قلم مشک توانی افشاند
[B][M1]چون نامه خویشتن بباید خواندن
[M2]منویس کتابتی که نتوانی خواند
[A]
[B][M1]آنکس که طریق مدح و ذمّ می داند
[M2]میدان که هجا و هزل هم می داند
[B][M1]در هزل مرا ز خویش کم می دانی
[M2]یا ابن حسام از تو کم می داند
[A]
[B][M1]تا عارض چون آتشت افروخته اند
[M2]صد خرمن تقوی و ورع سوخته اند
[B][M1]گویی که قبای دلبری روز ازل
[M2]بر قد تو پرداخته و دوخته اند
[A]
[B][M1]جانهای رسل براس و عین آمده اند
[M2]حوران همه با زینب و زین آمده اند
[B][M1]امشب ملکوت آسمانها بتمام
[M2]گریان به عزاپرس حسین آمده اند
[A]
[B][M1]آنها که شراب را حکیمانه خورند
[M2]سرطست که می به شرط پیمانه خورند
[B][M1]اکنون که حرام شد حکیمان نخورند
[M2]پیمانه چو باشد اهل پیمانه خورند
[A]
[B][M1]با قد تو سرو سرفرازی نکند
[M2]با زلف تو مشک دست یازی نکند
[B][M1]سوسن سخن بنفشه با موی تو گفت
[M2]آن به که دگر زبان درازی نکند
[A]
[B][M1]آن کس که عمل به جز مجازی نکند
[M2]در خدمت محمود ایازی نکند
[B][M1]از مردم دیده کی پذیرند نماز
[M2]تا خرقه به خون دل نمازی نکند
[A]
[B][M1]خواهی که به کام دشمنانت نکنند
[M2]انگشت نمای مردمانت نکنند
[B][M1]پرهیز کن از خواهر و از دختر و زن
[M2]تا حیز و دیوث و قلتبانت نکنند
[A]
[B][M1]ای در گران مایه دریای وجود
[M2]بر قامت تو قبای زیبای وجود
[B][M1]خواهی که خدای خویش را بشناسی
[M2]خود را بشناس ای شناسای وجود
[A]
[B][M1]بر عارض چون گل تو سنبل بدمید
[M2]از عنبر تو غالیه بر ماه کشید
[B][M1]غنچه سخنی ز پسته تنگ تو گفت
[M2]باد سحر آمد و دهانش بدرید
[A]
[B][M1]آن پیر که جنبشی ازو می آید
[M2]معشوقه اگر جوان بود می شاید
[B][M1]ور پیر بود زن و جوان باشد مرد
[M2]حیف است که پیر را جوان می گاید
[A]
[B][M1]تیر تو چو شست کابلی بگشاید
[M2]خال از رخ زنگیچه شب برباید
[B][M1]گویی که مهست در سراپرده قوس
[M2]چون روی تو در برج کمان بنماید
[A]
[B][M1]آن سنبل تر چو بر لب آب آید
[M2]گل را ز بنفشه زار او تاب آید
[B][M1]با روی تو خورشید برابر می شد
[M2]زلفت به طرفداری مهتاب آید
[A]
[B][M1]تیر دگران اگر زره بگشاید
[M2]پیکان تو از موی گره بگشاید
[B][M1]قاپوچی آسمان کمان پشت شود
[M2]تیر تو چو در کمانچه طه بگشاید
[A]
[B][M1]یا بوی تو از باد صبا می آید
[M2]یا رایحه مشک خطا می آید
[B][M1]یا چین سر زلف تو را بگشادند
[M2]یا آهو چین نافه گشا می آید
[A]
[B][M1]این باد معنبر ز کجا می آید
[M2]کز نکهت او دم صبا می آید
[B][M1]یا کرد طواف بر ریاحین بهشت
[M2]یا از سر زلف یار ما می آید
[A]
[B][M1]گویند همایی به هوا می آید
[M2]چون سایه الطاف خدا می آید
[B][M1]گفتم غلطی که گر مرا می آید
[M2]کوفست به ویرانی ما می آید
[A]
[B][M1]ابر آمد و بر روی هوا می گرید
[M2]چون متهم از شرم و حیا می گرید
[B][M1]معلومم شد که او چرا می گرید
[M2]بر عمر تلف گشته ما می گرید
[A]
[B][M1]با نغمه داوود کمانچه نزنید
[M2]زر وزن کنید و بر کپانچه نزنید
[B][M1]گفتم به جواب تو درآیم لیکن
[M2]شرطیست که بر کوه طپانچه نزنید
[A]
[B][M1]ای دست نشان قلمت لؤلؤ تر
[M2]منشی فلک عبارتت را چاکر
[B][M1]بر بام فلک ز ماه می سازند
[M2]از بهر قلمدان تو ما شوره زر
[A]
[B][M1]ای دست امید ما به لطف تو دراز
[M2]بنواز مرا به لطف ای بنده نواز
[B][M1]هرچند تو بی نیازی از ما ما هم
[M2]بر خاک در تو روی بر خاک نیاز
[A]
[B][M1]گر پیر شدم دلم جوانست هنوز
[M2]سودا و خیال ما همانست هنوز
[B][M1]چون ابروی دوست گر چه پشتم خم شد
[M2]دل مایل آن سرو روانست هنوز
[A]
[B][M1]ای باد نشان کوی دلدار بپرس
[M2]از ماش دعا رسان و بسیار بپرس
[B][M1]صد بار اگر زیار بر دل بیش است
[M2]او را تو بجان او که صد بار بپرس
[A]
[B][M1]بیداری شبهای من از اختر پرس
[M2]حال دل پر خون ز لب ساغر پرس
[B][M1]بی زر ز لب دوست به کامی نرسند
[M2]ای دوست بیا و از من بی زر پرس
[A]
[B][M1]ماییم و هزار گونه خودکامی خویش
[M2]مستوجب آتشیم از خامی خویش
[B][M1]ای شاه رسل مرا فرو نگذاری
[M2]در روز جزا به حق هم نامی خویش
[A]
[B][M1]بنشست به ناز سرو در دامن باغ
[M2]لاله ز کرشمه برداشت ایاغ
[B][M1]تا خرم و خوش بود شبستان چمن
[M2]در پای درخت لاله بر گرد چراغ
[A]
[B][M1]سرو آمد و بنشست به رعنایی باغ
[M2]لاله ز دگر طرف به لالایی باغ
[B][M1]بخرام به باغ تا که خوبان چمن
[M2]دیگر نزنند لافِ زیبایی باغ
[A]
[B][M1]ای ماه گرفته روی آن ماه دریغ
[M2]آن ماه بود برنج ای ماه دریغ
[B][M1]گر آه و دریغ گفتنم سود بُدی
[M2]صد بار بگفتی که صد آه دریغ
[A]
[B][M1]هر چند که یار پارسا باشد گرگ
[M2]از بره همان به که جدا باشد گرگ
[B][M1]بیرون مهل از خانه زن ار خلق ولیست
[M2]خر بسته به ار چه آشنا باشد گرگ
[A]
[B][M1]در مانده به چنگ شیر و دندان پلنگ
[M2]در سینه اژدها و در کام نهنگ
[B][M1]سر کوفته و مغر برآورد به سنگ
[M2]به زان که بود سلیطه ای با تو به جنگ
[A]
[B][M1]نور تو که در سینه نهان بد چو هلال
[M2]از شعشعه بدر برآمد به کمال
[B][M1]اکنون که عروس سخنت یافت جمال
[M2]المنة لله تبارک و تعال
[A]
[B][M1]ای قطره ز دریا برسیدی به کمال
[M2]از مشرب عذب یافتی آب زلال
[B][M1]نور تو ز بدر است و لطافت ز جمال
[M2]المنّة لله تبارک و تعال
[A]
[B][M1]آنها که ببسته اند چون رشته طبل
[M2]بر جعبه میوه های گوناگون حبل
[B][M1]در روضه چو الوان فواکه بینند
[M2]قالوا هذا الّذی رزقنا مِن قبل
[A]
[B][M1]بلبل بنشست باز بر منبر گل
[M2]بگشاد ز هم ورق ورق دفتر گل
[B][M1]بر گل ز رخت آیت خوبی می خواند
[M2]جان می پرورد از رخ جان پرور گل
[A]
[B][M1]بشکفت شکوفه باز چون خرمن گل
[M2]سبزه بکشید حلّه در دامن گل
[B][M1]در تاک نگر که با سر افرازی خویش
[M2]کرده است به ناز دست در گردن گل
[A]
[B][M1]تیسیر ز فَسر سخنت یافت نظام
[M2]کشّاف مکمّلی و حاوی کلام
[B][M1]هر نکته که در وقایه دین کافی ست
[M2]در سلک معانی بیان تو تمام
[A]
[B][M1]بدخواه تو صد بلا کشیده چو قلم
[M2]با اشک روان بسر دویده چو قلم
[B][M1]از دست تو تیغ تیز بر سر خورده
[M2]سر داده ز دست و پا بریده چو قلم
[A]
[B][M1]تا نرگس یار لاله گون می بینم
[M2]چشمم به میان آب و خون می بینم
[B][M1]از عارضه چشم تو ای بینایی
[M2]اندر عجبم ز خود که چون می بینم
[A]
[B][M1]از خرمن جود خوشه ای می خواهم
[M2]وز کشت جلال توشه ای می خواهم
[B][M1]چون گوش به حال خود همی باید داشت
[M2]من گوشه گرفته گوشه ای می خواهم
[A]
[B][M1]ماییم که بی هیچ غمی دم نزنیم
[M2]یک دم به مراد خویش بی غم نزنیم
[B][M1]صدبار شبی بود که صد خار فراق
[M2]بر دیده زنیم و دیده بر هم نزنیم
[A]
[B][M1]گر موی تو را مشک خطا می گویم
[M2]در تاب مرو که من خطا می گویم
[B][M1]بالای تو گر به سرو گفتم به مرنج
[M2]زیرا که حدیث ناروا می گویم
[A]
[B][M1]تا من صفت عارض او می گویم
[M2]الحق سخن از او چه نکو می گویم
[B][M1]دل مایل دوست گشت و من مایل او
[M2]زآن هر چه دلم گفت بگو می گویم
[A]
[B][M1]از خاک جهان به زرق رستن نتوان
[M2]بر رهگذر سیل نشستن نتوان
[B][M1]از مکر جهان حذر که از وی زادی
[M2]با مادر خود نکا بستن نتوان
[A]
[B][M1]اکنون که وداع می کنی مسکین من
[M2]دل را به چه انواع دهم تسکین من
[B][M1]بر روی نهم روی که هنگام وداع
[M2]برمه ریزم ز اشک خود پروین من
[A]
[B][M1]خود نیست کسی دگر تبهکار چو من
[M2]جز جامه من کسی سیه کار چو من
[B][M1]یا رب تو اگر گناه می آمرزی
[M2]نبود به جهان گنه کار چو من
[A]
[B][M1]ای روضه برون آی رسول ثقلین
[M2]ای ماه حجاز و آفتاب حرمین
[B][M1]پر زهر ببین خلعت زیبای حسن
[M2]پر خون بنگر کسوت زیبای حسین
[A]
[B][M1]جانیست مرا و نیست اندر خور تو
[M2]غایت ز بر من است و اندر بر تو
[B][M1]لطف تو هزار در برویم بگشاد
[M2]دیگر نروم به هیچ باب از در تو
[A]
[B][M1]ای قامت دلکش تو سرمایه سرو
[M2]سبز است لباس تو چو پیرایه سرو
[B][M1]مهتاب شبی چه خوش بود بر لب جوی
[M2]تنها من و تو نشسته در سایه سرو
[A]
[B][M1]ای روضه بگو ابوالبشر آدم کو
[M2]وای باد که صاحب خاتم کو
[B][M1]ای روح بگو که عیسی مریم کو
[M2]اینها همه رفت خواجه عالم کو
[A]
[B][M1]در دست و دوا هست طبیب من کو؟
[M2]فریاد رس حال عجیب من کو؟
[B][M1]جودت به تمام مردم شهر رسید
[M2]انعام چو عام شد نصیب من کو؟
[A]
[B][M1]اکنون که نماند مایه حشمت و جاه
[M2]آمد اجل و گرفت ما را سر راه
[B][M1]کردیم دراز پای بر بستر مرگ
[M2]چون دست تصرف ز تعلق کوتاه
[A]
[B][M1]چون خامه تو سیاه سازد جامه
[M2]عنبر بارد ز نوک او برنامه
[B][M1]همدست کند عطارد و پروین را
[M2]آنجا که بنان تو بگیرد خامه
[A]
[B][M1]ای خواجه چه گویم چو نیی فرزانه
[M2]از شمع شکیبا نبود پروانه
[B][M1]عیب است خروس با زن اندر خانه
[M2]تا خود چه رسد به مردم بیگانه
[A]
[B][M1]از چار بلا که دور باد از خانه
[M2]پرهیز کنند مردم فرزانه
[B][M1]از دیوار شکسته و گاو سترگ
[M2]از زال سلیطه و سگ دیوانه
[A]
[B][M1]از نشو و سحاب شد زمین سبزه نمای
[M2]وز بوی عبیر شد هوا نافه گشای
[B][M1]از لاله زرد و سرخ بر پشته کوه
[M2]عالم علم دو رنگ بر کرد بپای
[A]
[B][M1]ای مرگ چه گویم که چه ها ساخته ای
[M2]پرداخته ای هر آنچه پرداخته ای
[B][M1]بس تخت سلاطین که به هم برزده ای
[M2]بس تاج ملوک کز سر انداخته ای
[A]
[B][M1]ای صبح ندانم که چه در یافته ای
[M2]مشکین قصب از بهر که بشکافته ای
[B][M1]خورشید عفاک الله از آنروز که گرم
[M2]بر تشنه لبان کربلا تافته ای
[A]
[B][M1]نازکتر از آبی تو نه از آب و گلی
[M2]از جان و دلی از آنکه در جان و دلی
[B][M1]گر کام دل من ندهی از لب خویش
[M2]بس خون دلم بریزی از من بحلی
[A]
[B][M1]ای روشنی دیده بینا چونی
[M2]ای بلبل خوش لهجه گویا چونی
[B][M1]تن های همه فدای تنهایی تو
[M2]تا در لحد تنگ ، تو تنها چونی
[A]
[B][M1]ای احمد دلخسته تو با ما چونی
[M2]وای تازه گل خّرم رعنا چونی
[B][M1]ما بی تو چو پروانه ز بی پروایی
[M2]ای چشم و چراغ ما تو بی ما چونی
[A]
[B][M1]ای جان اثری ز مظهر خاک بجوی
[M2]ای گوهر پاک گوهر پاک بجوی
[B][M1]از سوک حسن مذاق ما پر زهر ست
[M2]از نوش لبش مایه تریاک بجوی
[A]
[B][M1]گر چه به تصور از خود آگاه شوی
[M2]در هود به غلط مشو که گمراه شوی
[B][M1]در چاه غرور اگر بمانی دل را
[M2]هاروت صفت مقیّد چاه شوی
[A]
[B][M1]گر تیر به جانب فلک بگشایی
[M2]شب خال سیه از رخ مه بربایی
[B][M1]از تیر تو خصم تو کمان پشت شود
[M2]گر پشت کمان خود برو بنمایی
[A]
[B][M1]ای باد صبا غالیه سا می آیی
[M2]چون مشک خطا نافه گشا می آیی
[B][M1]معلومم شد که از کجا می آیی
[M2]از تربت آل مصطفی می آیی
[A]
[B][M1]در دست مرض گرچه زبون می آیی
[M2]برپای روی و سرنگون می آیی
[B][M1]گر بر سرت آسیا همی گردانند
[M2]چون سفله ز آسیا برون می آیی
[A]
[B][M1]ای ابر پر آب بر هوا می پویی
[M2]گریان گریان رخ ز حیا می شویی
[B][M1]فریاد کنان چو رعد و برداشته آب
[M2]از بهر حسین ، کربلا می جویی
[A]
[B][M1]ای روشنی دیده بینا که تویی
[M2]گویایی نطق های گویا که تویی
[B][M1]آنجا که تویی محل قرب است ولیک
[M2]مارا چه محل رسیدن آنجا که تویی
[END]
[START][A]
[B][M1]سبحانک لا علم لنا الا ما
[M2]علمت و الهمت لنا الهاما
[B][M1]ما را برهان ز ما و آگاهی ده
[M2]از سر معینی که داری با ما
[A]
[B][M1]دردا و هزار بار دردا دردا
[M2]کامروز ندارم خبری از فردا
[B][M1]فردا که شوم فرد ز بیگانه و خویش
[M2]رب ارحم لی ولا تذرنی فردا
[A]
[B][M1]گه باده و گاه جام خوانیم تو را
[M2]گه دانه و گاه دام خوانیم تو را
[B][M1]جز نام تو بر لوح جهان حرفی نیست
[M2]آیا به کدام نام خوانیم تو را
[A]
[B][M1]عمری به شکیب می ستودم خود را
[M2]در شیوه صبر می نمودم خود را
[B][M1]چون هجر آمد کدام صبر و چه شکیب
[M2]المنة لله آزمودم خود را
[A]
[B][M1]گر شاخ صبوری به بر آید چه عجب
[M2]ور محنت دوری به سر آید چه عجب
[B][M1]چون دل که خلاصه وجود است آنجاست
[M2]تن نیز اگر بر اثر آید چه عجب
[A]
[B][M1]درج دهنت که هست تنگ و نایاب
[M2]در وی درج است سی و دو در خوشاب
[B][M1]رنگین لب تو بود پی ضبط حساب
[M2]بر وی رقم «لام » و «بی » از لعل مذاب
[A]
[B][M1]ای رحمت تو شامل ملک و ملکوت
[M2]خاص تو ردای کبریا و جبروت
[B][M1]جان را به تو قوت است و دل را به تو قوت
[M2]انت الباقی و کل شی ء سیموت
[A]
[B][M1]من ناحیة الوصال هبت نفحات
[M2]فارتاح فؤادنا لشم الفوحات
[B][M1]در وادی هجر تشنه لب می مردیم
[M2]آمد ز سحاب لطف جانان رشحات
[A]
[B][M1]توحید حق ای خلاصه مخترعات
[M2]باشد به سخن یافتن از ممتنعات
[B][M1]رو نفی وجود کن که در خود یابی
[M2]سری که نیابی ز فصوص و لمعات
[A]
[B][M1]یک ذره ز ذرات جهان پیدا نیست
[M2]کز نور تو لمعه ای در آن پیدا نیست
[B][M1]از غیر نشان تو همی جستم دی
[M2]و امروز ز غیر تو نشان پیدا نیست
[A]
[B][M1]همسایه و همنشین و همره همه اوست
[M2]در دلق گدا و اطلس شه همه اوست
[B][M1]در انجمن فرق و نهانخانه جمع
[M2]بالله همه اوست ثم بالله همه اوست
[A]
[B][M1]در صورت آب و گل عیان غیر تو کیست
[M2]در خلوت جان و دل نهان غیر تو کیست
[B][M1]گفتی که ز غیر من بپرداز دلت
[M2]ای جان و جهان در دو جهان غیر تو کیست
[A]
[B][M1]بر شکل بتان رهزن عشاق حق است
[M2]لا بلکه عیان در همه آفاق حق است
[B][M1]چیزی که بود ز روی تقیید جهان
[M2]والله که همان ز وجه اطلاق حق است
[A]
[B][M1]زین پیش برون ز خویش پنداشتمت
[M2]در غایت سیر خود گمان داشتمت
[B][M1]اکنون که تو را یافتم آنی دانم
[M2]کاندر قدم نخست بگذاشتمت
[A]
[B][M1]کردم توبه شکستیش روز نخست
[M2]چون بشکستم به توبه ام خواندی چست
[B][M1]القصه زمام توبه ام در کف توست
[M2]یکدم نه شکسته اش گذاری نه درست
[A]
[B][M1]آن کس که لبت دید تو را جان گفته ست
[M2]وان کس که رخت، مهر درخشان گفته ست
[B][M1]القصه جهان حسن تو بسیار است
[M2]هر کس ز تو هر چه دیده است آن گفته ست
[A]
[B][M1]قرب تو به اسباب و علل نتوان یافت
[M2]بی سابقه فضل ازل نتوان یافت
[B][M1]بر هر چه بود توان گرفتن بدلی
[M2]تو بی بدلی تو را بدل نتوان یافت
[A]
[B][M1]سوفسطایی که از خرد بی خبر است
[M2]گوید عالم خیالی اندر گذر است
[B][M1]آری عالم همه خیالی ست ولی
[M2]جاوید در او حقیقتی جلوه گر است
[A]
[B][M1]راهی ست ز حق به خلق بس روشن و راست
[M2]راهی ست ز خلق سوی حق پر کم و کاست
[B][M1]هر کس که ازان رهش رساندند رسید
[M2]وان کس که درین رهش فکندند نخاست
[A]
[B][M1]روزم به غم جهان فرسوده گذشت
[M2]شب در هوس بوده و نابوده گذشت
[B][M1]عمری که ازو دمی جهانی ارزد
[M2]القصه به فکرهای بیهوده گذشت
[A]
[B][M1]نی بر دل ما ز هیچ یاری باری ست
[M2]نی بر دل هیچ کس ز ما آزاری ست
[B][M1]از کسوت فخر و عار عاری شده ایم
[M2]ما را نه به کس فخر و نه از کس عاری ست
[A]
[B][M1]باز آ که عظیم دردناکم ز غمت
[M2]پیراهن صبر کرده چاکم ز غمت
[B][M1]افتاده میان خون و خاکم ز غمت
[M2]القصه بطولها هلاکم ز غمت
[A]
[B][M1]مسکین دل من بر آتش عشق گداخت
[M2]واندر طلب تو نقد هستی درباخت
[B][M1]آخر خود را به وصل لایق نشناخت
[M2]بنشست و به داغ و درد دوری در ساخت
[A]
[B][M1]با زلف تو نافه را سر مسکینی ست
[M2]با روی تو ماه رسته از خودبینی ست
[B][M1]شیرین لب خود مگز که آن تبخاله
[M2]کافتاده بر آن لب همه از شیرینی ست
[A]
[B][M1]بی تاب شد از تب ورق نسرینت
[M2]بی آب ز تبخاله لب شیرینت
[B][M1]تو خفته به سان چشم و من چون ابرو
[M2]با پشت خمیده بر سر بالینت
[A]
[B][M1]فارقت و لاحبیب لی الا انت
[M2]احباب چنین کنند احسنت احسنت
[B][M1]ظن می بردم که در فراقم بکشی
[M2]والله لقد فعلت ما کنت ظننت
[A]
[B][M1]هر دیده که روزی به جمالت نگریست
[M2]چون از تو جدا ماند چرا خون نگریست
[B][M1]هر چند که بی تو زنده ام حیرانم
[M2]زان کس که رخ تو دید و دور از تو بزیست
[A]
[B][M1]افسوس که دلبر پسندیده برفت
[M2]دامن ز کفم چو عمر درچیده برفت
[B][M1]از دیده برفت خون ز دل نیز بلی
[M2]از دل برود هر آنچه از دیده برفت
[A]
[B][M1]ای سرو سهی که کس به پایت ننشست
[M2]در سایه قد دلربایت ننشست
[B][M1]در باغ خیال دل بسی تازه نهال
[M2]بنشاند ولی یکی به جایت ننشست
[A]
[B][M1]تا چند کنی بحث قدیم و محدث
[M2]تا چند دهی شرح معاد و مبعث
[B][M1]یک عین قدیم بین در اطوار ظهور
[M2]آنگاه بدوز لب که تم المبحث
[A]
[B][M1]ای با رخت انوار مه و خور همه هیچ
[M2]با لعل تو سلسبیل و کوثر همه هیچ
[B][M1]بودم همه بین چو تیزبین شد چشمم
[M2]دیدم که همه تویی و دیگر همه هیچ
[A]
[B][M1]در رنج خمار بودن ای یار ملیح
[M2]جهل است به حکم عقل والجهل قبیح
[B][M1]چون دفع خمار جز به می نتوان کرد
[M2]درده قدحی که الضرورات تبیح
[A]
[B][M1]تا کی ز رخت پرده گشایم گستاخ
[M2]وز لعل لبت بوسه ربایم گستاخ
[B][M1]زین پس قدم از تارک سرخواهم ساخت
[M2]تا چند به پا سوی تو آیم گستاخ
[A]
[B][M1]المنة لله که نه شیخم نه مرید
[M2]نی طالب علم و نه مدرس نه معید
[B][M1]فارغ ز جهانیان چه زیرک چه بلید
[M2]در زاویه ای نشسته ام فرد و وحید
[A]
[B][M1]آن شاهد غیبی ز نهانخانه بود
[M2]زد جلوه کنان خیمه به صحرای نمود
[B][M1]از زلف تعینات بر عارض ذات
[M2]هر حلقه که بست دل ز صد حلقه ربود
[A]
[B][M1]هر صورت دلکش که تو را روی نمود
[M2]خواهد فلکش زود چشم تو ربود
[B][M1]رو دل به کسی ده که در اطوار وجود
[M2]بوده ست همیشه با تو و خواهد بود
[A]
[B][M1]زان جنبش و کوشش که دل خسته نمود
[M2]چون در ره جست و جوی کاری نگشود
[B][M1]در سایه ممدود شهنشاه ودود
[M2]رفتم خفتم چو کاهل پای مرود
[A]
[B][M1]بر روی زمین به تازگی سبزه دمید
[M2]بر صفحه خاک شد خط سبز پدید
[B][M1]گویی ز سفرکنندگان زیر زمین
[M2]با روی زمینیان خطی تازه رسید
[A]
[B][M1]بر گوشه چشم تو که چشمش مرساد
[M2]دانی ز چه خاست آن کبودی که فتاد
[B][M1]مشاطه حسن دید چشم سیهت
[M2]شرمنده شد و سرمه به یک گوشه نهاد
[A]
[B][M1]یارب برهانیم ز حرمان چه شود
[M2]راهی دهیم به کوی عرفان چه شود
[B][M1]بس گبر که از کرم مسلمان کردی
[M2]یک گبر دگر کنی مسلمان چه شود
[A]
[B][M1]حق فاعل و هر چه جز حق آلات بود
[M2]تأثیر ز آلت از محالات بود
[B][M1]هستی که مؤثر حقیقی ست یکی ست
[M2]باقی همه اوهام و خیالات بود
[A]
[B][M1]نی غنچه باغ من طراوت گیرد
[M2]نی شربت عیش من حلاوت گیرد
[B][M1]از خم سعادتم اگر باده دهند
[M2]در ساغر من رنگ شقاوت گیرد
[A]
[B][M1]با طبل اجل کوس نمی دارد سود
[M2]صیت کی و کاووس نمی دارد سود
[B][M1]زین غم همه انفاس من افسوس شده ست
[M2]افسوس که افسوس نمی دارد سود
[A]
[B][M1]عاشق چو شوی تیغ به سر باید خورد
[M2]زهری که رسد همچو شکر باید خورد
[B][M1]هر چند تو را بر جگر آبی نبود
[M2]دریا دریا خون جگر باید خورد
[A]
[B][M1]دلخسته و سینه چاک می باید شد
[M2]وز هستی خویش پاک می باید شد
[B][M1]آن به که به خود خاک شویم اول کار
[M2]چون آخر کار خاک می باید شد
[A]
[B][M1]دل تا در دلبر به تظلم شده باد
[M2]تن بر درش از در ترحم شده باد
[B][M1]چون نیست حجاب او به جز هستی ما
[M2]در هستی او هستی او گم شده باد
[A]
[B][M1]ای روی تو گل دهان و لب نقل و نبیذ
[M2]عیش همه از لذت وصل تو لذیذ
[B][M1]تا چشم بد زمانه ماند ز تو دور
[M2]از دست منت باد به گردن تعویذ
[A]
[B][M1]ای چشم من از نور رخت چشمه نور
[M2]سر من از اسرار غمت جای سرور
[B][M1]ظاهر به تو گشت جمله ذرات و تو را
[M2]خورشید صفت در همه ذرات ظهور
[A]
[B][M1]دور از رخت ای سنگدل سیمینبر
[M2]لم یبق من الوجود عین و اثر
[B][M1]هر چند که تلخ و جان ستان باشد مرگ
[M2]والله نواک منه ادهی وامر
[A]
[B][M1]چشم تو که ریخت خون صد خسته جگر
[M2]در ماتمشان کبود پوشید مگر
[B][M1]نی نی غلطم که در گلستان رخت
[M2]یک جای دمید نرگس و نیلوفر
[A]
[B][M1]از سبزه به صحرا نگر ای لاله عذار
[M2]هر جا به خط سبز الفی کرده نگار
[B][M1]بر تخته خاک گویی اطفال بهار
[M2]پیوسته الف مشق کنند از زنگار
[A]
[B][M1]بر مائده جهان چه برنا و چه پیر
[M2]باشد پی لقمه ای به صد محنت اسیر
[B][M1]ریزد به مثل ز دیده طفل صغیر
[M2]صد قطره اشک بهر یک قطره شیر
[A]
[B][M1]ای فضل تو دستگیر من دستم گیر
[M2]سیر آمده ام ز خویشتن دستم گیر
[B][M1]تا چند کنم توبه و تا کی شکنم
[M2]ای توبه ده توبه شکن دستم گیر
[A]
[B][M1]ماییم به راه عشق پویان همه عمر
[M2]وصل تو به جد و جهد جویان همه عمر
[B][M1]یک چشم زدن خیال تو پیش نظر
[M2]بهتر که جمال خوبرویان همه عمر
[A]
[B][M1]بی مایه و سودخواهی آمد آخر
[M2]بی گفت و شنود خواهی آمد آخر
[B][M1]بسیار مرو به اوج هستی بالا
[M2]زیرا که فرود خواهی آمد آخر
[A]
[B][M1]جامی دم گفت و گو فرو بند دگر
[M2]دل شیفته خیال مپسند دگر
[B][M1]در شعر مده عمر گرانمایه به باد
[M2]انگار سیه شد ورقی چند دگر
[A]
[B][M1]ای دل پی دلدار نبودی هرگز
[M2]جوینده اسرار نبودی هرگز
[B][M1]جز بود خودت نیست حجابی بگسل
[M2]از بوده خود انگار نبودی هرگز
[A]
[B][M1]دل خسته و جان فگار و مژگان خونریز
[M2]رفتم به دیار آن مه مهرانگیز
[B][M1]من جای نکرده گرم گردون به ستیز
[M2]زد بانگ که هان چند نشینی برخیز
[A]
[B][M1]گنجشک ضعیف توام ای مایه ناز
[M2]افتاده به دام تو به صد عجز و نیاز
[B][M1]هر چند به پا گذاریم رشته دراز
[M2]چون رشته به دست توست می آیم باز
[A]
[B][M1]ای فاضل منطقی به فریادم رس
[M2]با من مزن از منطق ازین بیش نفس
[B][M1]گشتم ز تصورات و تصدیقاتش
[M2]خرسند به یک تصور ساذج و بس
[A]
[B][M1]چون شب برسد ز صبح خیزان می باش
[M2]چون صبح شود ز اشک ریزان می باش
[B][M1]آویز در آن که ناگزیر است تو را
[M2]وز هر چه خلاف او گریزان می باش
[A]
[B][M1]من در غم هجر و دل به دیدار تو خوش
[M2]تن در غم هجر و دل به دیدار تو خوش
[B][M1]تا کی چشمم سرشک حسرت ریزد
[M2]اندر غم هجر و دل به دیدار تو خوش
[A]
[B][M1]ای خاک درت کعبه ارباب خصوص
[M2]نازل شده ز آسمان به وصف تو نصوص
[B][M1]از پرتو روی و خاتم لعل لبت
[M2]ظاهر شده سر لمعات است و فصوص
[A]
[B][M1]ای ذات رفیع تو نه جوهر نه عرض
[M2]فضل و کرمت نیست معلل به غرض
[B][M1]هر کس که نباشد تو عوض باشی ازو
[M2]وان را که نباشی تو کسی نیست عوض
[A]
[B][M1]ای بر سر حرف این و آن نازده خط
[M2]پندار دویی دلیل بعد است و سخط
[B][M1]در جمله کاینات بی سهو و غلط
[M2]یک عین فحسب دان و یک ذات فقط
[A]
[B][M1]آن را که نه عاشق است از یار چه حظ
[M2]وان را که نه مشتاق ز دیدار چه حظ
[B][M1]نابینا را چو چشم عالم بین نیست
[M2]ز الوان چه تمتع و ز انوار چه حظ
[A]
[B][M1]از تفرقه هجر تو در حلقه جمع
[M2]از بس که فشاندم اشک دوشینه چو شمع
[B][M1]در دیده نماند اشک و اکنون ز دلم
[M2]لو زاد علی العین دم فهوالدمع
[A]
[B][M1]خورشید تو زنگ خورده تیغ است دریغ
[M2]پنهان شده در نیام میغ است دریغ
[B][M1]مرآت جمال آفرینش همه اوست
[M2]ناداده جلا چنین دریغ است دریغ
[A]
[B][M1]امروز چنین کز آسمان ریزد برف
[M2]ترسم که بپرای جهان ریزد برف
[B][M1]ساید ز بلور مهره ژاله سپهر
[M2]چون سودگی بلور ازان ریزد برف
[A]
[B][M1]کی باشد کی لباس هستی شده شق
[M2]تابان گشته جمال وجه منطق
[B][M1]دل در سطوات نور او مستهلک
[M2]جان در غلبات شوق او مستغرق
[A]
[B][M1]ماییم به موج خیز حرمان شده غرق
[M2]چیزی نه به جز رعونت و حیله و زرق
[B][M1]ای کاش نمی یافت ره از لجه جمع
[M2]کشتی وجود ما سوی ساحل فرق
[A]
[B][M1]هر روز روم سوی گلستان غمناک
[M2]چون غنچه گریبان صبوری زده چاک
[B][M1]باشد که بگوید گل نورسته ز گل
[M2]با من خبری زان گل نورفته به خاک
[A]
[B][M1]ای لاله دلسوخته دامن چاک
[M2]داری رخی از داغ درون آتشناک
[B][M1]از خاک ز نو برآمدی چیست خبر
[M2]زان گل که به تازگی فرو رفته به خاک
[A]
[B][M1]کردم به طواف خانه یار آهنگ
[M2]سنگی دیدم نهاده آنجا بر سنگ
[B][M1]چون بود تهی ز یار ناکرده درنگ
[M2]واگر دیدم سنگ زنان بر دل تنگ
[A]
[B][M1]بگذر به دیار یارم ای پیک شمال
[M2]بر خاک رهش به جای من دیده بمال
[B][M1]ور قصه حال من کند از تو سوال
[M2]قل مات من الهجر علی اصعب حال
[A]
[B][M1]ای چارده ساله مه که در حسن و جمال
[M2]همچون مه چارده رسیدی به کمال
[B][M1]یارب نرسد به حسنت آسیب زوال
[M2]در چارده سالگی بمانی صد سال
[A]
[B][M1]در دیده عیان تو بوده ای من غافل
[M2]در سینه نهان تو بوده ای من غافل
[B][M1]از جمله جهان تو را نشان می جستم
[M2]خود جمله جهان تو بوده ای من غافل
[A]
[B][M1]ای برده غمت شادی صد ساله ز دل
[M2]هرگز نرود داغ تو چون لاله ز دل
[B][M1]روزی که به دل داغ تو با خاک برم
[M2]لاله ز گلم برآید و ناله ز دل
[A]
[B][M1]گویم نفسی دار ز من پاس ای دل
[M2]کز شرط ره است پاس انفاس ای دل
[B][M1]آن را که نه حق شناس و حق بین باشد
[M2]تا بتوانی مبین و مشناس ای دل
[A]
[B][M1]افلاک بود قسی حوادث چو سهام
[M2]رامی حق و آماجگه افراد انام
[B][M1]هشدار که سر کار شد گفته تمام
[M2]وز دایره رضا منه بیرون گام
[A]
[B][M1]ما احسن بالک ای جهان گشته حمام
[M2]گاهی به عراق می روی گاه به شام
[B][M1]جز تو که برد نکرده در راه مقام
[M2]از عاشق مهجور به معشوق پیام
[A]
[B][M1]ماییم و دل تنگ تر از حلقه «میم »
[M2]در زیر جفا و جور چون نقطه «جیم »
[B][M1]حاشا که چو «بی » کناره جوید ز بلا
[M2]چون «لام الف » ار شود سراپا به دو نیم
[A]
[B][M1]عمری به هوس باد هوا پیمودم
[M2]در هر کاری خون جگر پالودم
[B][M1]در هر چه زدم دست ز غم فرسودم
[M2]دست از همه بازداشتم آسودم
[A]
[B][M1]گر در سفرم تویی رفیق سفرم
[M2]ور در حضرم تویی انیس حضرم
[B][M1]هر جا که نشینم و به هر جا گذرم
[M2]جز تو نبود هیچ مراد دگرم
[A]
[B][M1]رفت آنکه به قبله بتان روی آرم
[M2]حرف غمشان به لوح دل بنگارم
[B][M1]آهنگ جمال جاودانی دارم
[M2]حسنی که نه جاودان ازان بیزارم
[A]
[B][M1]خون می گریم وز تو چه پنهان دارم
[M2]کز بهر چه این دو چشم گریان دارم
[B][M1]هر چند دلی به وصل شادان دارم
[M2]صد داغ بر آن ز بیم هجران دارم
[A]
[B][M1]گه در هوس روی نکو آویزم
[M2]گه در سفر زلف مشکبو آویزم
[B][M1]القصه ز هر چه رنگ و بویی یابم
[M2]از حسن تو فی الحال در او آویزم
[A]
[B][M1]بهر تو به بر و بحر بشتافته ام
[M2]هامون ببریده کوه بشکافته ام
[B][M1]از هر چه رسیده پیش رو تافته ام
[M2]تا ره به حریم وصل تو یافته ام
[A]
[B][M1]هر جا گذرم نوای عشقت شنوم
[M2]بر خوان بلا صلای عشقت شنوم
[B][M1]در دشت روم نفیر درد تو کشم
[M2]با کوه آیم صدای عشقت شنوم
[A]
[B][M1]از زلف تو تاری نربودم رفتم
[M2]وز لعل تو رازی نشنودم رفتم
[B][M1]زنگ غمت از دل نزدودم رفتم
[M2]القصه چنان کامده بودم رفتم
[A]
[B][M1]تا چند غلام کهنه یا نو باشم
[M2]در کشمکش کنیز و بانو باشم
[B][M1]کنجی خواهم که جاودان با غم تو
[M2]پا در دامان و سر به زانو باشم
[A]
[B][M1]تا چند پی نفس دغاباز روم
[M2]تا کی ره عقل حیله پرداز روم
[B][M1]از ننگ وجود خود به تنگ آمده ام
[M2]یا رب کرمی تا به عدم باز روم
[A]
[B][M1]خوش آنکه ز قید خودپرستی برهیم
[M2]وز تنگ دلی و تنگ دستی برهیم
[B][M1]بینیم فضای راحت آباد عدم
[M2]وز محنت تنگنای هستی برهیم
[A]
[B][M1]هر دم غم آن ماه چگل می گویم
[M2]بی مهری آن مهر گسل می گویم
[B][M1]چون محرم رازی به جهان یافت نشد
[M2]با کاغذ و خامه درد دل می گویم
[A]
[B][M1]گر دولت وصل را نشایم چه کنم
[M2]این راز نهان با که گشایم چه کنم
[B][M1]گویند به کوی او بسی می آیی
[M2]چون با دل خویش بس نیایم چه کنم
[A]
[B][M1]جانا ز تو تا به چند اندوه کشم
[M2]وین بار غم گران تر از کوه کشم
[B][M1]دلدار اگر تویی و دلداده منم
[M2]اندوه کشم از تو و انبوه کشم
[A]
[B][M1]این کاسه که من بی تو به لب می آرم
[M2]نی از پی شادی و طرب می آرم
[B][M1]چشم سیه تو روز من کرد سیاه
[M2]روز سیه خویش به شب می آرم
[A]
[B][M1]بنگر به جهان سر الهی پنهان
[M2]چون آب حیات در سیاهی پنهان
[B][M1]پیدا آمد ز بحر ماهی انبوه
[M2]شد بحر در انبوهی ماهی پنهان
[A]
[B][M1]یا رب ز دو کون بی نیازم گردان
[M2]وز افسر فقر سرفرازم گردان
[B][M1]در راه طلب محرم رازم گردان
[M2]زان ره که نه سوی توست بازم گردان
[A]
[B][M1]یارب همه خلق را به من بدخو کن
[M2]وز جمله جهانیان مرا یکسو کن
[B][M1]روی دل من صرف کن از هر جهتی
[M2]در عشق خودم یک جهت و یک رو کن
[A]
[B][M1]یارب دلم از بتان سرکش برهان
[M2]وز خط خوش و عارض مهوش برهان
[B][M1]یعنی که جمال خویش بیرون ز همه
[M2]بنمای و مرا ازین کشاکش برهان
[A]
[B][M1]رخ بنمایی که ماه گردون است این
[M2]لب بگشایی که لعل میگون است این
[B][M1]سر تا قدمت ز یکدگر خوب تر است
[M2]سبحان الله چه شکل موزون است این
[A]
[B][M1]آمد سحری به خوابم آن قره عین
[M2]تابان ز دو زلف او دو رخ کالقمرین
[B][M1]می ریخت ز دیده اشک و می گفت به ناز
[M2]جامی چونی علی مقاسات البین
[A]
[B][M1]آن را که زمین کشد درون چون قارون
[M2]نی موسیش آورد برون نی هارون
[B][M1]فاسد شده را ز روزگار وارون
[M2]لایمکن ان یصلحه العطارون
[A]
[B][M1]تاریخ جهان که قصه خرد و کلان
[M2]درج است در آن چه شهریاران چه یلان
[B][M1]در هر ورقش بخوان که فی عام کذا
[M2]قد مات فلان و فلان و فلان
[A]
[B][M1]خواهی به بهار گیر خواهی به خزان
[M2]کس نیست به جز چنار صباغ رزان
[B][M1]آری دستش به عادت رنگرزان
[M2]گه سبز و گهی زرد ازان ست ازان
[A]
[B][M1]گل نیست ز تو به سرخرویی افزون
[M2]لیکن آمد با تو به دعوی بیرون
[B][M1]زین جرم صبا ز شاخش آویخت نگون
[M2]با چهره دویدش از نگونساری خون
[A]
[B][M1]هر فصل گلی کز اثر چرخ برین
[M2]آید ز زمین گلی برون پرده نشین
[B][M1]آیم به سر خاک تو شاید با گل
[M2]همراه برون آمده باشی ز زمین
[A]
[B][M1]ای صفوت روح اعظم آیینه تو
[M2]وی ظلمت خاک آدم آیینه تو
[B][M1]روی دگر است در هر آیینه تو را
[M2]ای هژده هزار عالم آیینه تو
[A]
[B][M1]ای حسن بتان ماه سیما از تو
[M2]وی جانب شان میل دل ما از تو
[B][M1]خون شد دل ما ز دست ایشان یا رب
[M2]زیشان نالیم یا ز خود یا از تو
[A]
[B][M1]نام تو که خامشی نمی شاید ازو
[M2]بر سینه در فتوح بگشاید ازو
[B][M1]تکرار همی کنم به آواز بلند
[M2]تا همچو زبان گوش بیاساید ازو
[A]
[B][M1]یا من ملکوت کل شی ء بیده
[M2]طوبی لمن ارتضاک ذخرا لغده
[B][M1]این بس که دلم جز تو نخواهد کامی
[M2]تو خواه بده کام دلم خواه مده
[A]
[B][M1]ای در دل تو هزار مشکل ز همه
[M2]مشکل شود آسوده تو را دل ز همه
[B][M1]چون تفرقه دل است حاصل ز همه
[M2]دل را به یکی سپار و بگسل ز همه
[A]
[B][M1]در غیرتم از صبا که چون بیگه و گه
[M2]گستاخ رود به کوی آن زیبا مه
[B][M1]او می رود و من از قفا می گویم
[M2]گریان گریان که لیتنی کنت معه
[A]
[B][M1]از شرب مدام و لاف مشرب توبه
[M2]وز عشق بتان سیم غبغب توبه
[B][M1]دل در هوس گناه و بر لب توبه
[M2]زین توبه نادرست یا رب توبه
[A]
[B][M1]از میل ملاهی و مناهی توبه
[M2]وز نفس مباهی به تباهی توبه
[B][M1]در توبه چو هست اضافت فعل به خویش
[M2]زین توبه که می کنم الهی توبه
[A]
[B][M1]ماییم به غمناکی خود شاد شده
[M2]بل از غم و شادی همه آزاد شده
[B][M1]خاکی ست وجود ما که در راه فنا
[M2]گشته همه گرد و گرد بر باد شده
[A]
[B][M1]دور از رخ تو منم ز جان بگذشته
[M2]صد نامه غم ز خون دل بنوشته
[B][M1]گاهی جگرم ز دست دل خون گشته
[M2]گاهی دلم از خون جگر آغشته
[A]
[B][M1]هستی همه ذلت و هوان است و ضعه
[M2]زین مرحله هر که رفت الله معه
[B][M1]بگذر به زمین نیستی تا یابی
[M2]فی الارض مراغما کثیرا و سعه
[A]
[B][M1]یا رب سوی مقصدم ره سیر بده
[M2]مقصود دلم ز کعبه و دیر بده
[B][M1]با غیر تو شغل ناگوار است مرا
[M2]شغلی با خود، فراغی از غیر بده
[A]
[B][M1]بود آینه وجود عالم مثلا
[M2]وان آینه را وجود ما و تو جلا
[B][M1]آن آینه چون یافت جلا شد به کمال
[M2]مشهود جمال ذات و اسماء علا
[A]
[B][M1]ای آنکه به بر و بحر بشتافته ای
[M2]ور کوه رسیده پیش بشکافته ای
[B][M1]پرسم خبری بهر خدا راست بگوی
[M2]کز گمشده من چه خبر یافته ای
[A]
[B][M1]ای دل تا کی فضولی و بوالعجبی
[M2]از من چه نشان عافیت می طلبی
[B][M1]سرگشته بود خواه ولی خواه نبی
[M2]در وادی ما ادری ما یفعل بی
[A]
[B][M1]گر خاک سر کوی مذلت باشی
[M2]رسوا شده شهر و محلت باشی
[B][M1]به زانکه به زرق و خودنمایی صد سال
[M2]شایسته هفتاد و دو ملت باشی
[A]
[B][M1]از پنجه پنج و ششدر شش بدرآی
[M2]وز کشمکش سپهر سرکش بدرآی
[B][M1]خواهی که چشی ذوق خوشی های عدم
[M2]از ناخوشی وجود خود خوش بدرآی
[A]
[B][M1]از لطف قد و صباحت خد چه کنی
[M2]وز سلسله زلف مجعد چه کنی
[B][M1]از هر طرفی جمال مطلق تابان
[M2]ای بی خبر از حسن مقید چه کنی
[A]
[B][M1]ای از تو به باغ هر گلی را رنگی
[M2]هر مرغی را ز شوق تو آهنگی
[B][M1]با کوه از اندوه تو رازی گفتند
[M2]برخاست صدای ناله از هر سنگی
[A]
[B][M1]رفتی که دلم ز بار غم رنجه کنی
[M2]تا خاطرم از بار ستم رنجه کنی
[B][M1]مشکل که زیم بی تو چو آیی روزی
[M2]زنهار به خاک من قدم رنجه کنی
[A]
[B][M1]نی ترک وجود غم فزاینده کنی
[M2]نی آرزوی حیات پاینده کنی
[B][M1]آینده عمر خواهی از رفته فزون
[M2]در رفته چه کردی که در آینده کنی
[A]
[B][M1]ای کرده نهان ز سایلت خوان عطا
[M2]دریوزه احسان و تمنای عطا
[B][M1]چون هست دلت به مرکز عدل محیط
[M2]زان صورت حیف را خطی خواند خطا
[A]
[B][M1]در دعوی لاف معنی از من بگریخت
[M2]خوش آنکه ز مدعی رهزن بگریخت
[B][M1]هر جا ز در خانه درآمد دعوی
[M2]معنی به شتاب از ره روزن بگریخت
[A]
[B][M1]شد فصل بهار و گشتم از غصه هلاک
[M2]دارم جگری کباب و چشمی نمناک
[B][M1]گلها همه سر ز خاک بیرون کردند
[M2]الا گل من که سر فرو برد به خاک
[A]
[B][M1]حیران شده ام که میل جان با تن چیست
[M2]واندر گل تیره این دل روشن چیست
[B][M1]عمری ست که با هزار من هستی من
[M2]من می گویم ولی ندانم من چیست
[A]
[B][M1]عالم همه با حوادث آفات است
[M2]منفی ست که وهم می کند اثبات است
[B][M1]هر چیز که رنگ و بوی هستی دارد
[M2]یا فعل حق است یا صفت یا ذات است
[A]
[B][M1]دانی چه کسم ز ناکسان ناکس تر
[M2]وز جمله خسیسان به خسیسی خس تر
[B][M1]در راه طلب که واپسان بسیارند
[M2]هستم ز همه مرحله ها واپس تر
[A]
[B][M1]بحری ست کف جود شه کوه وقار
[M2]هرگز نفتد به غیر گوهر به کنار
[B][M1]موجش به عراق چون گهر کرد نثار
[M2]جامی به هرات ازان گهر چیده هزار
[A]
[B][M1]شه چون مه چارده شب آمد ز سفر
[M2]بر فتح هری یافت دم صبح ظفر
[B][M1]وین طرفه که سال و ماه این فتح شود
[M2]روشن چو تأمل کنی از شهر صفر
[A]
[B][M1]هر چند که در دل غم هجران افکند
[M2]جان پرتو حسن به جانب آن افکند
[B][M1]حسن را چو فزون نمود یک نقطه دگر
[M2]از خون جگر قطره به دامان افکند
[A]
[B][M1]آنها که در آفاق به هم پیوستند
[M2]آخر ز میانه پای رفتن بستند
[B][M1]افسوس که حاسدان نادان پی نام
[M2]بر وضع دگر به جایشان بنشستند
[A]
[B][M1]زین پیش رهی بود ز بغداد نیاز
[M2]موصل به حریم وصل آن کعبه راز
[B][M1]داریم ز شاه همدان چشم که باز
[M2]ایمن شود از حرامی آن راه دراز
[A]
[B][M1]با غیب به بویت آمد ای حرف شناس
[M2]وانفاس تو را بود بر آن حرف اساس
[B][M1]باش آگه ازان حرف در امید و هراس
[M2]حرفی گفتم شگرف اگر داری پاس
[A]
[B][M1]ای یافته مرهم خود از داغ مپرس
[M2]نظاره طاووس کن از زاغ مپرس
[B][M1]گفتار نکو شنو به قایل منگر
[M2]انگور خور ای ساده دل از باغ مپرس
[A]
[B][M1]در مسجد و خانقه بسی گردیدم
[M2]بس شیخ و مرید را که پا بوسیدم
[B][M1]نی یک ساعت ز هستی خود رستم
[M2]نی آن که ز خویش رسته باشد دیدم
[A]
[B][M1]صد تیغ جفا زدی و راندی ز درم
[M2]وانگه گله می کنی که رفتی ز برم
[B][M1]با این همه خاک باد بر فرق سرم
[M2]گر عهد و وفای تو به پایان نبرم
[A]
[B][M1]گفتم که هوای او برون شد ز سرم
[M2]از خاک درش درد سر خود ببرم
[B][M1]لیکن چو به حال خویش درمی نگرم
[M2]صد بار گرفتارتر از پیشترم
[A]
[B][M1]آن را که بود نور نبی در بشره
[M2]حاجت نبود به طول و عرض شجره
[B][M1]وان را که ز رخ نتابد این نور سره
[M2]شجره ندهد به غیر لعنت ثمره
[A]
[B][M1]بر مسند ناز خفته ای با دگران
[M2]صد گوهر راز سفته ای با دگران
[B][M1]با من سخن ار نگویی این بس که رسد
[M2]در گوش من آنچه گفته ای با دگران
[A]
[B][M1]سرخی ز لب لعل به سنگ آوردن
[M2]وز گل به گیاه بوی و رنگ آوردن
[B][M1]مقصود دل از کام نهنگ آوردن
[M2]بتوان، نتوان تو را به چنگ آوردن
[A]
[B][M1]دل از روش مؤمن و ترسا برکن
[M2]زنار مغان ببر چلیپا بشکن
[B][M1]خود را به سر کوی مه ما افکن
[M2]می بین رخ جانفزاش مهما امکن
[A]
[B][M1]از نور ازل دلت منور بادا
[M2]اسرار ابد در او مصور بادا
[B][M1]بی آنکه عنان عزم تابی سویی
[M2]ملک همه عالمت مسخر بادا
[A]
[B][M1]گنجشک توام که پای بستم کردی
[M2]وز دانه اندوه و غمم پروردی
[B][M1]با رشته ز دست تو پریدم صد بار
[M2]بازم به همان رشته به دست آوردی
[A]
[B][M1]ای باد اگر سوی بدخشان گذری
[M2]زنهار بر آن ماه درخشان گذری
[B][M1]گویی چه شود گر چو خور آسان آسان
[M2]یک بار دگر سوی خراسان گذری
[A]
[B][M1]فی القلب دم یسیل من آماقی
[M2]کی یظهر ما سترت من اشواقی
[B][M1]از قصه هجر و قصه مشتاقی
[M2]رمزی گفتم و قس علیه الباقی
[A]
[B][M1]ای کاش بدانمی که من کیستمی
[M2]سرگشته درین جهان پی چیستمی
[B][M1]گر مقبلم آزاده و خوش زیستمی
[M2]ور نی به هزار دیده بگریستمی
[END]
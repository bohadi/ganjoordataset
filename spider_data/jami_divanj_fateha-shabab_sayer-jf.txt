[START][A]
[B][M1]سبحان من تحیر فی ذاته سواه
[M2]فهم خرد به کنه کمالش نبرده راه
[B][M1]از ما قیاس ساحت قدسش بود چنانک
[M2]موری کند مساحت گردون ز قعر چاه
[B][M1]بر وحدتش صحیفه لاریب حجت است
[M2]اینک نوشته از شهدالله بر آن گواه
[B][M1]عمری خرد چو چشمه «ها» چشمها گشاد
[M2]تا بر کمال کنه اله افکند نگاه
[B][M1]لیکن کشید عاقبتش در دو دیده میل
[M2]شکل «الف » که حرف نخست است از اله
[B][M1]طوبی که هشت روضه پر از شاخ و برگ اوست
[M2]هست از ریاض مکرمتش دسته گیاه
[B][M1]شبهای تار در لگن نقره کوب شاخ
[M2]روشن کند ز مشعل خورشید شمع ماه
[B][M1]قهار بی منازع و غفار بی ملال
[M2]دیان بی معاون و سلطان بی سپاه
[B][M1]با غیر او اضافت شاهی بود چنانک
[M2]بر یک دو چوب پاره ز شطرنج نام شاه
[B][M1]آن را که سرفراز کند از کلاه فقر
[M2]از فرق سرکشان جهان درکشد کلاه
[B][M1]وان را که قامت از کشش او بود کمان
[M2]صد صید دولت افکند از یک خدنگ آه
[B][M1]بر یاد اوست عیش جوانان میکده
[M2]وز شوق اوست نعره پیران خانقاه
[B][M1]ز امید بردباری او پشت ما به کوه
[M2]وز بیم بی نیازی او روی ما چو کاه
[B][M1]جامی که نامه عملش را نیامده
[M2]عنوان به غیر مظلمه مضمون بجز گناه
[B][M1]موی سیاه را به هوس می کند سفید
[M2]روی سفید را ز گنه می کند سیاه
[B][M1]حالش تب خجالت و آه ندامت است
[M2]هرگز نبوده حال کسی این چنین تباه
[B][M1]گاهی که تکیه بر عمل خود کنند خلق
[M2]او را مباد جز کرمت هیچ تکیه گاه
[B][M1]با او به فضل کار کن ای مفضل کریم
[M2]کز عدل تو به فضل تو می آورد پناه
[B][M1]زینسان که فعل اوست ندارد زبان عذر
[M2]زانجا که لطف توست تو خود عذر او بخواه
[A]
[B][M1]ای برده ز آفتاب به وجه حسن سبق
[M2]قرص قمر به معجز حسن تو گشته شق
[B][M1]تابی ز عکس طلعت و تاری ز طره ات
[M2]صبح اذا تنفس لیل اذا غسق
[B][M1]بر هر که تافت پرتو انوار عزتت
[M2]شد سرخروی در همه آفاق چون شفق
[B][M1]جسمت نداشت سایه و الحق چنین سزد
[M2]زیرا که بود جوهر پاکت ز نور حق
[B][M1]زینسان که شد کلام تو دیباچه کمال
[M2]با منطق تو ناطقه را کی رسد نطق
[B][M1]در بزم احتشام تو سیاره هفت جام
[M2]وز مطبخ نوال تو افلاک نه طبق
[B][M1]بر دفتر جلال تو تورات یک رقم
[M2]وز مصحف کمال تو انجیل یک ورق
[B][M1]گل را زمانه از عرق عارضت گرفت
[M2]بر عکس آنکه گیرند اکنون ز گل عرق
[B][M1]جامی کجا و نعت تو اما به کلک شوق
[M2]بر لوح صدق زد رقم کیف مااتفق
[A]
[B][M1]قد بدا مشهد مولای انیخوا جملی
[M2]که مشاهد شد ازان مشهدم انوار جلی
[B][M1]رویش آن مظهر صافی ست که بر صورت اصل
[M2]آشکار است در او عکس جمال ازلی
[B][M1]چشم از پرتو رویش به خدا بینا شد
[M2]جای آن دارد اگر کور شود معتزلی
[B][M1]زنده عشق نمرده ست و نمیرد هرگز
[M2]لایزالی بود این زندگی و لم یزلی
[B][M1]در جهان نیست متاعی که ندارد بدلی
[M2]خاصه عشق بود منقبت بی بدلی
[B][M1]دعوی عشق و تولا مکن ای سیرت تو
[M2]نقص ارباب دل از بی خردی و دغلی
[B][M1]مشک بر جامه زدن سود ندارد چندان
[M2]چون تو در جامه گرفتار به گند بغلی
[B][M1]چون تو را چاشنی شهد محبت نرسید
[M2]از شهی نحل چه حاصل ز لباس عسلی
[B][M1]جامی از قافله سالار ره عشق تو را
[M2]گر بپرسند که آن کیست علی گوی علی
[A]
[B][M1]کردم ز دیده پای سوی مشهد حسین
[M2]هست این سفر به مذهب عشاق فرض عین
[B][M1]خدام مرقدش به سرم گر نهند پای
[M2]حقا که بگذرد سرم از فرق فرقدین
[B][M1]کعبه به گرد روضه او می کند طواف
[M2]رکب الحجیج این تروحون این این
[B][M1]از قاف تا به قاف پر است از کرامتش
[M2]آن به که حیله جوی کند ترک شید و شین
[B][M1]آن را که بر عذار بود جعد مشکبار
[M2]از موی مستعار چه حاجت به زیب و زین
[B][M1]جامی گدای حضرت او باش تا شود
[M2]با راحت وصال مبدل عذاب بین
[B][M1]می ران ز دیده سیل که در مشرب کریم
[M2]باشد قضای حاجت سایل ادای دین
[A]
[B][M1]سلام علی آل طه ویس
[M2]سلام علی آل خیر النبیین
[B][M1]سلام علی روضة حل فیها
[M2]امام یباهی به الملک والدین
[B][M1]امام به حق شاه مطلق که آمد
[M2]حریم درش قبله گاه سلاطین
[B][M1]شه کاخ عرفان گل باغ احسان
[M2]در درج امکان مه برج تمکین
[B][M1]علی بن موسی الرضا کز خدایش
[M2]رضا شد لقب چون رضا بودش آیین
[B][M1]ز فضل و شرف بینی او را جهانی
[M2]اگر نبودت تیره چشم جهان بین
[B][M1]پی عطر روبند حوران جنت
[M2]غبار دیارش به گیسوی مشکین
[B][M1]اگر خواهی آری به کف دامن او
[M2]برو دامن از هر چه جز اوست درچین
[B][M1]چو جامی چشد لذت تیغ مهرش
[M2]چه غم گر مخالف کشد خنجر کین
[A]
[B][M1]حاشا که نهم من از معما دامی
[M2]تا صید کنم ز نامجویی کامی
[B][M1]پختم هوسی بود ز چون من خامی
[M2]بر صفحه ایام بماند نامی
[B2]***
[B][M1]بیچاره حکیم عمری اندیشه گماشت
[M2]تدبیر غنا ز کیمیا می پنداشت
[B][M1]خاک سر کوی فقر را حال چو دید
[M2]در حال حکیم کیمیا را بگذاشت
[B2]***
[B][M1]تا خطت شد بلای دین ما را
[M2]بینی از حال دین حزین ما را
[B2]***
[B][M1]ماه و خور خالی ز میلی نیستند
[M2]پیش رویت تا به خدمت ایستند
[B2]***
[B][M1]چه خوش باشد که در کاشانه غم
[M2]دو همدم درد دل گویند با هم
[A]
[B][M1]الا ای ماه اوج دلربایی[M2]که خیل نیکوان را پادشایی
[B2]مکن تا می توانی بی وفاییکه دور است از طریق آشنایی
[B][M1]زهی در دلربایی شوخ و چالاک[M2]هزاران جان پاکت صید فتراک
[B2]به راه توسنت خلقی شود خاکسواره هر گه از راهی برآیی
[B][M1]شبی خواهم نهان از پاسبانت[M2]بمالم رخ به خاک آستانت
[B2]نگویم هستم از خیل سگانتکه چندین خوش نباشد خودستایی
[B][M1]مکن عزم رحیل ای ترک سرمست[M2]که خواهد شد عنان عقلم از دست
[B2]مرا چون رشته جان با تو پیوستنباشد طاقت روز جدایی
[B][M1]چو گل کو را برد باد بهاری[M2]به صد تعجیل می رانی عماری
[B2]من از پی چون جرس نالان به زاریبود رحمی کنی لطفی نمایی
[B][M1]به جان آمد ز درد دوریت دل[M2]غم هجران عجب کاری ست مشکل
[B2]به صورت گر چه رفتی از مقابلهنوز اندر میان جان مایی
[B][M1]نه دردم را دوا پیدا نه مرهم[M2]سزد گر نبودم پروای عالم
[B2]من و کنج فراق و گوشه غمتو با صد عشرت اکنون تا کجایی
[B][M1]گه از دل ناله بر گردون رسانم[M2]گهی از دیده سیل خون فشانم
[B2]چو دانی آشکارا و نهانمز حال من چنین غافل چرایی
[B][M1]برو جامی به سوز و درد درساز[M2]مکن چون عود هر دم ناله آغاز
[B2]کسی کو ماند از دلدار خود بازز درد و غم کجا یابد رهایی[END]
[START][A]
[B][M1]سرم خاک مستان فرخنده پی[M2]که شویند نقش خرد را به می
[B][M1]فروشم چو من مست باشم خراب[M2]جهان خرد را به جام شراب
[B][M1]چو فتنه است فرهنگ فرزانگی[M2]خوشا وقت مستی و دیوانگی
[B][M1]هر آبی کز اندازه بیرون خوری[M2]نیاری که یک شربه افزون خوری
[B][M1]وگر شربت زندگانی بود[M2]هم از خوردن پر گرانی بود
[B][M1]بجز می که بر بوی بیهوشیش[M2]نی سیر چندان که می‌نوشیش
[B][M1]بیا ساقی اندر قدح پی به پی[M2]به عاشق نوازی فرو ریز می
[B][M1]می کوبه عشق آشنایی دهد[M2]ز تشویش خویشم رهایی دهد
[B][M1]بیا مطرب آن پرده‌های حکیم[M2]کزو گشت پوسیده عقل سلیم
[B][M1]نوازش چنان کن که جان نژند[M2]شود رسته زین عقل ناسودمند
[B][M1]بیا ساقیا درده آن خون خام[M2]که شد قرة العین مستانش نام
[B][M1]چنان گوش من پر کن از بانگ نوش[M2]که بیرون رود پند دانا ز گوش
[B][M1]بیا مطرب آن جرهٔ طفل وش[M2]چو طفلان ببر گیر و به نواز خوش
[B][M1]نوایی که تعلیم کرد از نخست[M2]بزن چوب تا باز گوید درست
[B][M1]بیا ساقی آن جام شادی فزای[M2]که بنیاد غم را در آرد ز پای
[B][M1]به من ده که راحت به جانم دهد[M2]ز خونابهٔ دهر امانم دهد
[B][M1]بیا مطرب آن بر بط خوش نوا[M2]که بی مغزیش مغز را شد دوا
[B][M1]بزن تا که بر باید از مغز هوش[M2]به دل جان نوریزد از راه گوش
[B][M1]بیا ساقی آن بادهٔ تلخ فام[M2]که شیرینی عیش ریزد به کام
[B][M1]بده تا به شیرینی آرم به کار[M2]که تلخی بسی دیدم از روزگار
[B][M1]بیا مطر با برکش آواز تر[M2]دماغ مرا تر کن از ساز تر
[B][M1]روان کن که خشک است رود رباب[M2]از آن دست چون ابر باران آب
[B][M1]بیا ساقی آن شربت خوش گوار[M2]کزو بزم گردد چو خرم بهار
[B][M1]بده تا چو در تن در آرد توان[M2]گل زرد من زو شود ارغوان
[B][M1]بیا مطرب اسباب می کن تمام[M2]بدان ار غنون ساز طنبور نام
[B][M1]که گر چون عروسانش در بر نهی[M2]می پر دهد از کدوی تهی
[B][M1]بیا ساقی آن بادهٔ چون عقیق[M2]که هم کوثرش نام شد هم رحیق
[B][M1]فرو ریز تا چون بکشتی شود[M2]خراباتی از وی بهشتی شود
[B][M1]بیا مطرب آن چاشنی بخش روح[M2]که هم صبح ازو خوش شود هم صبوح
[B][M1]فرو گوی و مجلس پر آوازه کن[M2]دل و جان می خوارگان تازه کن
[B][M1]به جام طرب زنده کن جان پاک[M2]که محتاج جرعه است مرده به خاک
[B][M1]بیا ساقی آن گنج دان نشاط[M2]که اندیشه را در نوردد بساط
[B][M1]بده تا نشاط سخن نو کنیم[M2]و زو مجلس آرای خسرو کنیم
[B][M1]بیا مطربا ساز کن چنگ را[M2]به نالش درار آن پر آهنگ را
[B][M1]زهی گیر کز ذوق آواز وی[M2]حریفان نگردند محتاج می
[B][M1]بیا ساقی آن بادهٔ خوش گوار[M2]که تا اندوه و غم نهم بر کنار
[B][M1]بیا ساقیا ارمغانی شراب[M2]که محراب زرتشتیان شد ز باب
[B][M1]بده تا به مستی کنم خواب خوش[M2]کشم آتش غم بدان آب خوش
[B][M1]بیا مطرب آن چفته کز یک فغان[M2]کند زاهدان را به کوی مغان
[B][M1]چنان زن که آتش زند سینه را[M2]ز سر نو کند داغ دیرینه را
[B][M1]بیا ساقی آن سلسبیل حیات[M2]که شوید همه تیرگیها ز ذات
[B][M1]بده تا چو منزل به خاکم کشد[M2]ز آلایش خاک پاکم کشد
[B][M1]بیا مطرب آن علم باریک را[M2]که روشن کند جان تاریک را
[B][M1]فرو گوی زانگونه سوزان و تر[M2]که دستار عالم رباید زسر
[B][M1]بیا ساقی آن کیمیای وجود[M2]که بی همتان را در آرد به جود
[B][M1]به من ده که تا شادمانی کنم[M2]ز گنج سخن در فشانی کنم
[B][M1]بیا مطربا مو به مو باز جوی[M2]ز موی کمانچه نوایی چو موی
[B][M1]که تا چون به مستان رسد ساز او[M2]گوارا شود می ز آواز او
[B][M1]بیا ساقی آن جام در یا درون[M2]کزو گوهر مردم آید برون
[B][M1]بده تا نشاطی برون آردم[M2]برو سنگ و گوهر برون آردم
[B][M1]بیا مطرب آن مایهٔ دل خوشی[M2]که صوفی کند زو ملامت کشی
[B][M1]بگو تا دمی خرقه بازی کنم[M2]به می دلق خود را نمازی کنم
[B][M1]بیا ساقی آن بادهٔ بی‌خمار[M2]فرو شوی زین جان خاکی غبار
[B][M1]که چون گم شود جان غمناک من[M2]نریزد کسی جرعه بر خاک من
[B][M1]بیا مطرب آواز بر کش بلند[M2]برون بر غم از سینه‌های نژند
[B][M1]ز سر نو کن آیین عشاق را[M2]به غلغل در آرا این کهن طاق را
[B][M1]بیا ساقی آن ساغر گرم خیز[M2]یکی جرعه بر خاک خسرو بریز
[B][M1]بیا ساقی آن می که کام من است[M2]به من ده که در خورد جام من است
[B][M1]مرا با حریفان من نوش باد[M2]حریفان بد را فراموش باد
[B][M1]بیا مطربا ساز کن پرده را[M2]بسوز این دل عشق پرورده را
[B][M1]رسید از بتان جان خسرو به کام[M2]به یک زخمه کن کار او را تمام
[A]
[B][M1]خرامان شو ای خامهٔ گنج ریز[M2]به در سفتن الماس را دار تیز
[B][M1]سخن را چنان پایه بر کش به ماه[M2]که بوسد به جرأت کف پای شاه
[B][M1]علاء دین اسکندر تاج بخش[M2]زرفعت به گردون روان کرد رخش
[B][M1]محمد جهانگیر حیدر مصاف[M2]که از پیش او پس خزد کوه قاف
[B][M1]هنرمندکش برگ نبود فراخ[M2]چه میوه دهد دیگری را ز شاخ
[B][M1]به شهر این مثل شهرهٔ عالمست[M2]که هرکش هنر بیش روزی کم است
[B][M1]مرا صد فغان زین هنرهای خام[M2]که نزد خرد هست عیبش تمام
[B][M1]همه روز عمرم به خفتن گذشت[M2]شب من در افسانه گفتن گذشت
[B][M1]چون در باز کردم نخست از قلم[M2]ز مطلع به انوار دادم علم
[B][M1]وزان انگبین شربت انگیختم[M2]به شیرین و خسرو فرو ریختم
[B][M1]وز انجا فرس پیشتر تاختم[M2]به مجنون و لیلی سرافراختم
[B][M1]کنون بر سریر هنر پروری[M2]کنم جلوهٔ ملک اسکندری
[B][M1]ز دانا هر آن در که نا سفته ماند[M2]فشانم به نوعی که دانم فشاند
[B][M1]هنر پرور گنجه گویای پیش[M2]که گنج هنر داشت ز اندازه بیش
[B][M1]نظر چون براین جام صهبا گماشت[M2]ستد صافی و درد بر ما گذاشت
[B][M1]من ار چه بدانمی گران سر شوم[M2]کجا با حریفان برابر شوم
[B][M1]سکندر که فرخ جهان شاه بود[M2]به فرخندگی خاص درگاه بد
[B][M1]گروهی زدند از ولایت درش[M2]گروهی نبشتند پیغمبرش
[B][M1]به تحقیق چون کرده شد باز جست[M2]درستی شدش بر ولایت درست
[B][M1]شگفتی که دانا برو باز بست[M2]گر اعجاز نبود کرامات هست
[B][M1]مگس بهر آن دست مالد به درد[M2]که نارد ز صد کاسه یک لقمه خورد
[B][M1]ازان مار بر خویش پیچد به رنج[M2]که روزیش خاک است بالای گنج
[B][M1]گر از خوان من نبودت توشهٔ[M2]جوی باشد آخر ز هر خوشه
[B][M1]چو یک جو به یک سال گردد منی[M2]پس از روزگاری شود خرمنی
[B][M1]کنون دارم امید کین تخم پاک[M2]بسی خوشهٔ‌تر بر ارد ز خاک
[B][M1]نیندیشی اول چو در پیشها[M2]سرانجام پیش آید اندیشها
[B][M1]کند هر کسی پیشهٔ خویشتن[M2]به مقدار اندیشهٔ خویشتن
[B][M1]قلم ران این نامهٔ چون بهشت[M2]چنین کرد دیباچه را سر به نشت
[B][M1]که چون شد به خاک اختر فیلقوس[M2]به پای سکندر جهان داد بوس
[B][M1]در عدل راکرد زآنگونه باز[M2]که هم خوابهٔ کبک شد جره باز
[B][M1]چو پرداخت از دشمنان مرز و بوم[M2]به کشور گشایی روان شد ز روم
[B][M1]نخست آرم از رزم خاقان سخن[M2]که دیدم به تاریخهای کهن
[B][M1]نظامی که کرد آن جریده نگاه[M2]در آشتی زد میان دو شاه
[B][M1]دگر گونه خواندم من این راز را[M2]دگرگون زدم لابد این ساز را
[B][M1]وگرنه لطافت ندارد بسی[M2]که مر گفته را باز گوید کسی
[B][M1]به تاریخ شاهان پیشین و حال[M2]چنان خواندم این حرف دیرینه سال
[B][M1]که دولت چو رو در سکندر نهاد[M2]سران را به درگاه او سر نهاد
[B][M1]در آفاق نام ظفر زنده کرد[M2]بزرگان آفاق را بنده کرد
[B][M1]چو بر بیشتر خسروان چیره گشت[M2]به شاهی و لشکر کشی خیره گشت
[B][M1]رها کرد بر دیگران راه را[M2]به خاقان چین راند بنگاه را
[B][M1]بر آهنگ چین خوش دل و شاد کام[M2]همی کرد منزل به منزل خرام
[B][M1]به خاقان چین داد ز اورنگ روم[M2]پیامی که پولاد را کرد موم
[B][M1]که بر ما چو کرد ایزد کار ساز[M2]در کارسازی و اقبال باز
[B][M1]درین دم که بند قبا را به کین[M2]به بستیم بر چین و خاقان چین
[B][M1]اگر سر در آری و فرمان بری[M2]به آزادی از تیغ ما جان بری
[B][M1]و گر نه بدین هندی آب دار[M2]بر ارم ز ترکان چینی دمار
[B][M1]نپوشیده بشنید و برداشت راه[M2]به خاقان رسانید پیغام شاه
[B][M1]جهاندار خاقان فرخنده بخت[M2]دل آزرده شد زان نمودار سخت
[B][M1]پس آنگه به آینده داد از ستیز[M2]یکی مشت خاک و یکی تیغ تیز
[B][M1]بدو گفت آنجا براین هر دو چیز[M2]که هست اندرین هر دو رمزی عزیز
[B][M1]بگو آنچه گویی خطا و صواب[M2]منت زین بتر باز گویم جواب
[B][M1]گر آهن هوس داری اینک به دست[M2]وگر گنج و زر بایدت خاک هست
[B][M1]شتابان ز خاقان دو حمال راز[M2]رسیدند پیش سکندر فراز
[B][M1]نموداری آورده دادند پیش[M2]نمودند راز ره آورد خویش
[B][M1]سکندر بخندید از ان داوری[M2]دران نکته دید از فلک یاوری
[B][M1]به آینهٔ شاه چین باز گفت[M2]که تدبیر ما گشت با کام جفت
[B][M1]ز خاقان بما کاین دو کالا رسید[M2]نموداری از فتح والا رسید
[B][M1]چو دشمن به ما تیغ خود خود سپرد[M2]کنون کی تواند سر از تیغ برد
[B][M1]دگر آنکه بر ما فرستاد خاک[M2]نشان خود از خاک چین کرد پاک
[B][M1]گرفتم به فال اینکه بی چشم و کین[M2]زمین را به من داد خاقان چین
[B][M1]فرستاده زان پاسخ نغزوار[M2]سرو پای گم کرده بی مغزوار
[B][M1]هراسان به درگاه خاقان شتافت[M2]فرو ریخت پیشش جوابی که یافت
[B][M1]بجوشید خاقان و شد خشمناک[M2]خیال محابا ز دل کرد پاک
[B][M1]فرستاد فرمان که بر عزم کار[M2]فراهم شود لشکر از هر دیار
[B][M1]ز آب الق تا به دریای چین[M2]چو دریای چین شد ز لشکر زمین
[B][M1]فرود آمدند از دو جانب دو شاه[M2]کشیدند تا آسمان بارگاه
[B][M1]چو صبح از افق تیغ بیرون کشید[M2]همه دامن چرخ در خون کشید
[B][M1]سکندر جهان گرد کشور گشای[M2]به آرایش لشکر آورد رای
[B][M1]دگر سوی خاقان لشکر شکن[M2]چو کوهی سر افراخت شد تیغ زن
[B][M1]هزاهز در آمد به هر دو سپاه[M2]روا رو برآمد به خورشید و ماه
[B][M1]بیابان همه بیشه شیر گشت[M2]جهانی پر از تیر و شمشیر گشت
[B][M1]ز لرز زمین زبر قلب روان[M2]در اندام گاو آرد گشت استخوان
[B][M1]غبار زمین کله بر ماه بست[M2]نفس را درون گلو راه بست
[B][M1]ز موج سلاح و ز گرد زمین[M2]گلین آسمان شد زمین آهنین
[B][M1]به دریای آهن جهان گشت غرق[M2]هوا پر ز میغ و زمین پر ز برق
[B][M1]وزان سوی خاقان شوریده مغز[M2]جهان گشت پر سوس و برگ بید
[B][M1]روان کرد شه تخت جمشید را[M2]به منزل رها کرد خورشید را
[B][M1]به جولان گه آمد صف آراسته[M2]به کوشش چو خورشید شد خاسته
[B][M1]وزان شوی خاقان شوریده مغز[M2]زنا آمد فتح در پای لغز
[B][M1]رسولی فرستاد بر شاه روم[M2]که تنگ آمد از دستت این مرز و بوم
[B][M1]تو ای تاجور کامدی در نبرد[M2]به مردی کن این داوری نی به مرد
[B][M1]به پیکار اگر با منی کینه سنج[M2]سپه را چه بیهوده داری به رنج؟
[B][M1]چو کاری میان من و تست بس[M2]چه جوئیم فریاد فریاد رس
[B][M1]بیا تا به هم دست بیرون کنیم[M2]زره در خوی و تیغ در خون کنیم
[B][M1]زما هر دو تن هر که ماند به جای[M2]بود بر سر روم و چین کدخدای
[B][M1]چو نزد سکندر رسید این پیام[M2]در ان کام جویی دلش یافت کام
[B][M1]سوی حرب گه تاخت با ساز جنگ[M2]بر انسان که نخجیر جوید پلنگ
[B][M1]میانجی به خاقان خیر گفت باز[M2]که اینک برزم آمد ان رزم ساز
[B][M1]روان شد به جولانگری ساخته[M2]ز رخت بقا خانه پرداخته
[B][M1]چو پیلان جنگی دران لعیگاه[M2]در آمد به شطرنج بازی دو شاه
[B][M1]نخست از کمان ناوک انداختند[M2]ز یکدیگر آماجگه ساختند
[B][M1]چو بودند هر دو هنرمند و چست[M2]نیامد بر آماج تیری درست
[B][M1]ز ناوک سوی نیزه بردند دست[M2]زهر دو در ان نیز مویی نخست
[B][M1]به شمشیر گشتند دست آزمای[M2]دران هم نشد قالبی زخم سای
[B][M1]چو کردند چندان که بود از هنر[M2]نگشتند فیروز بر یکدگر
[B][M1]به نیروی بازوی پولاد لخت[M2]دوال کمرها گرفتند سخت
[B][M1]چو پیلان که خرطوم در هم زنند[M2]به پیچند و خرطوم را خم زنند
[B][M1]به تاب و توان در هم آمیختند[M2]قیامت ز یکدیگر انگیختند
[B][M1]هم آخر قوی دست شد شاه روم[M2]ز جا در ربودش چو نخلی ز موم
[B][M1]فرس تاخت باز و برافراخته[M2]ز بازو کسی را ستون ساخته
[B][M1]خروش از صف رومیان شد به ابر[M2]ز ترکان چینی تهی گشت صبر
[B][M1]در افتاد در قلب خاقان شکست[M2]برآورد رومی به تاراج دست
[B][M1]سکندر بفرمود تا بی‌دریغ[M2]سلاح افگنان را نرانند تیغ
[B][M1]به پیمان شه زینهاری کنند[M2]بران زینهار استواری کنند
[B][M1]و گر کس به مردی برابر شود[M2]نکوشند کز تیغ بی سر شود
[B][M1]به نیرنگ و هنجار اسیرش کنند[M2]چو در تابد آماج تیرش کنند
[B][M1]کسی کو به گیتی بود هوشمند[M2]نیابد ز آسیب گیتی گزند
[B][M1]به اندیشه بنیاد کاری کنند[M2]کزان خویش را در حصاری کند
[B][M1]بزرگی کسی را دهد دستگاه[M2]که دارد پناهنده یی را پناه
[B][M1]نه زان ماکیان کمتری در شمار[M2]که بر چوزگان سازدازپر شد
[B][M1]بزرگان که کهتر نوازی شد[M2]نه رسم بزرگی به بازی کنند
[B][M1]سر مرد بهر سری کردن است[M2]چو نبود سری بار بر کردن است
[B][M1]ولیکن سران را توان کرد فرد[M2]که با زیردستان بود پای مرد
[B][M1]کسی بر سر خلق زیبد امیر[M2]که افتادگان را بود دستگیر
[B][M1]کشایندهٔ نافهٔ این سواد[M2]سر نافهٔ چین بدینسان کشاد
[B][M1]که چون فرخ اسکندر سرفراز[M2]به فیروزی از ملک چین گشت باز
[B][M1]بهین روزی از موسم نوبهار[M2]که گیتی شد از خرمی چون نگار
[B][M1]هم از اول بامداد آفتاب[M2]بفرخنده طالع در آمد ز خواب
[B][M1]ز باد بهاری هوا مشک بوی[M2]عروس جهان ز آب گل شسته روی
[B][M1]شده جلوه‌گر نازنینان باغ[M2]رخ آراسته هر یکی چون چراغ
[B][M1]بساط گل از سبزه گلشن شده[M2]چراغ گل از باد روشن شده
[B][M1]به لاله ز فردوس جام آمده[M2]ز رضوان به گلبن سلام آمده
[B][M1]شده مشکبو غنچه در زیر پوست[M2]چو تعویذ مشکین به بازوی دوست
[B][M1]بنفشه سر زلف را خم زده[M2]گره در دل غنچه محکم زده
[B][M1]ز بس تری اندام زیبای گل[M2]شده پاره پاره سرا پای گل
[B][M1]شده سرخ گل مفرش بوستان[M2]به صحرا برون آمده دوستان
[B][M1]هوا بر سر سبزه می‌ریخت سیم[M2]مراغه همی کرد بر گل نسیم
[B][M1]بهر شاخ مرغ ارغنوان ساخته[M2]بهر نغمه گل بن سر انداخته
[B][M1]ازان نغمه کو غارت هوش کرد[M2]مغنی تر نم فراموش کرد
[B][M1]غزل خوانی بلبل صبح خیز[M2]تمنای میخوارگان کرد تیز
[B][M1]ز آواز دراج و رقص تذرو[M2]سبک گشت در خاستن پای سرو
[B][M1]ز نالیدن قمری خوش نوا[M2]کبوتر معلق زنان در هوا
[B][M1]بهر سو گل و غنچه نوشخند[M2]ملک در میان همچو سرو بلند
[B][M1]به بزم ار چه دلبر ز حد بیش بود[M2]دلش همبران دلبر خویش بود
[B][M1]نشانده صنم را به پهلوی خود[M2]چو آیینه نزدیک زانوی خود
[B][M1]بهر دورش آن ساقی نیم خواب[M2]ز لب نقل می داد و از کف شراب
[B][M1]به عشرت نشسته دو سرو جوان[M2]پیاپی شده دوستگانی روان
[B][M1]ملک عاشق رویش از جان و تن[M2]برانسان که او عاشق خویشتن
[B][M1]گهی گل همی ریخت اندر کنار[M2]گهی دست می سود بر سیب و نار
[B][M1]چو می‌رغبت عاشقان تازه کرد[M2]شکیب از میان عزم دروازه کرد
[B][M1]چنان باده در نازنین راه یافت[M2]کزو شرم را دست کوتاه یافت
[B][M1]هوای دلش قفل عصمت شکست[M2]عنان تکلف ربودش ز دست
[B][M1]به افسونگری چنگ را بر گرفت[M2]فسونش به دیو و پری در گرفت
[B][M1]ازان نغمه کاندر پری خانه شد[M2]سلیمان پری وار دیوانه شد
[B][M1]بر ایین خوبان ز شوخی و ناز[M2]سرودی برآورد عاشق خواز
[B][M1]برو تازه بود آن گل مشک بوی[M2]که بویش جهان را کند تازه روی
[B][M1]گه از رنگ تر عشوه بازی کند[M2]گه از بوی خوش دل نوازی کند
[B][M1]چو بشگفت گل خوش بود بوستان[M2]ولیکن به همراهی دوستان
[B][M1]چو سازنده ارغنون توی نوش[M2]بدین رهزنی کرد با تاراج هوش
[B][M1]ز سرها خرد رفت و سرمست رفت[M2]ملک را عنان دل از دست رفت
[B][M1]به خوبان دیگر اشارت نمود[M2]که هر یک به سویی چمیدند زو
[B][M1]نهی گشت خرگاه شاهنشهی[M2]ولیکن شه از خویشتن شد تهی
[B][M1]حکیم الهی طلب کرد شاه[M2]که بستند تا عقد خورشید و ماه
[B][M1]ملک سر خوش و نازنین نیم مست[M2]دو عاشق به یکدیگر آورده دست
[B][M1]رسانیده این خضر صافی صفات[M2]به اسکندر تشنه آب حیات
[B][M1]چو نوشیدن از دست جانان بود[M2]هر آبی که هست آب حیوان بود
[B][M1]گهی نار با سیب پیوسته بود[M2]گه از ناردان سیب را خسته بود
[B][M1]به گنجینه آرزو دست برد[M2]کلید خزینه به خازن سپرد
[B][M1]بکان گهر شاخ مرجان نشاند[M2]گهر سفت و یاقوت بیرون فشاند
[B][M1]چو خورشید را چشم در خواب رفت[M2]پیاله فتاد و می ناب رفت
[B][M1]به بر بط نی زهرهٔ پرده ساز[M2]شد از پرده تار بر بط نواز
[B][M1]به پرده درون خسرو پرده پوش[M2]به خاتون پرده نشین داد هوش
[B][M1]چو مرغی خود از دام نجهد مدام[M2]دگر مرغ را کی رهاند ز دام
[B][M1]طبیبی که پیوسته بیمار ماند[M2]نشاید به بالین بیمار خواند
[B][M1]کسی کو ندانست راز جهان[M2]جهان آفرین را چه داند نهان
[B][M1]ادب را نگهدار کز هیچ رای[M2]خدا را نداند کسی جز خدای
[B][M1]شناسنده حرف دانند گی[M2]چنین کرد ازین تخته خوانندگی
[B][M1]که چون بیرون آمد فلاتون ز آب[M2]تن خاکی از موج توفان خراب
[B][M1]نبودش سر یاری مردمان[M2]روان شد سوی کوه چون بی گمان
[B][M1]زهر بوم برداشت آهنگ خویش[M2]چو سیمرغ بنشست با سنگ خویش
[B][M1]دهان را ز اشام و خور بند کرد[M2]به شاخ گیا سینه خرسند کرد
[B][M1]نیایش‌گر پرده راز گشت[M2]به راز اندران پرده دم ساز گشت
[B][M1]چنان گشت کوشنده در بندگی[M2]که شد سرفراز از سرافکندگی
[B][M1]ز شب زنده داری دلش زنده شد[M2]چراغش خورشید رخشنده شد
[B][M1]برآمد میان همه خاص و عام[M2]فلاتون حکیم الهیش نام
[B][M1]ز نامش که در شهر و کشور رسید[M2]حکایت به گوش سکندر رسید
[B][M1]هوس داشت اسکندر کاردان[M2]به دیدار آن مرد بسیار دان
[B][M1]فرستاد پنهان بلیناس را[M2]که از کان برون آرد الماس را
[B][M1]به فرمان فرمانروای جهان[M2]روان گشت دانا چو کار آگهان
[B][M1]ز اندیشه دادش فلاتون جواب[M2]که ذره ندارد سر آفتاب
[B][M1]من اینجا که گشتم ز دل توشه گیر[M2]ز غوغای عالم شدم گوشه‌گیر
[B][M1]فرستاده کوشش فراوان نمود[M2]نیوشند را رای رفتن نبود
[B][M1]بلیناس چون دید کان هوشمند[M2]کند وقت خود را بخود ارجمند
[B][M1]که آمد چو بیرون فلاتون ز آب؟[M2]بشر باز شد در حین خاک رفت
[B][M1]شنیده سخن یک به یک باز گفت[M2]چو شه رغبت دیدنش پیش داشت
[B][M1]دل اندر پی رغبت خویش داشت[M2]سبک بارگی جست و بر داشت راه
[B][M1]به برج عطارد روان شد چو ماه[M2]نه بود از بزرگان به دنبال کس
[B][M1]جز از هوشمندان تنی چند و بس[M2]سر کوهکن سوی کهسار کرد
[B][M1]به کوه آمد و سر سوی غار کرد[M2]چو در غار شد کرد مرکب رها
[B][M1]به غار اندرون رفت چون اژدها[M2]نگه کرد در کنج آن تنگ نای
[B][M1]فرشته وشی دید مردم نمای[M2]لگیمی در آورده در گرد دوش
[B][M1]خزیده چو روباه پشمینه پوش[M2]کسی گنجش اندر سفالینه خم
[B][M1]کلید زبان در دهان کرده گم[M2]مبرا شده دل ز غم خوردنش
[B][M1]رگ اندر تنش رو نما از صفا[M2]نماینده چون رسته در کهربا
[B][M1]ز تاب درون در افشان او[M2]حکایت کنان روی رخشان او
[B][M1]چو سیمای شه دید برخاست زود[M2]به رسم بزرگان تواضع نمود
[B][M1]پس آنگه گفت از دل عذرخواه[M2]دعای سزاوار تعظیم شاه
[B][M1]بپرسید کاقبال شاه جهان[M2]برین سو چرا رنجه شد ناگهان
[B][M1]جهاندار فرمود کز دیر باز[M2]به دیدار تو بود ما را نیاز
[B][M1]کنونم که آن آرزو دست دادش[M2]سر گنج پنهان بباید گشاد
[B][M1]چو دانست دانای دریا قیاس[M2]که آمد خریدار گوهر شناس
[B][M1]به همان نوزیش بگرفت دست[M2]نشاندش به تعظیم و خود هم نشست
[B][M1]سخن راز هر پرده ساز کرد[M2]ز راز نهان پرده را باز کرد
[B][M1]بهر باز پرسی که شه می‌نمود[M2]حکیمش به اندیشه ره می‌نمود
[B][M1]نخستش بپرسید کای گنج راز[M2]ازین گوشه گیری چه داری نیاز
[B][M1]برون آی ازین غار چون اژدها[M2]وگر غار گنج است هم کن رها
[B][M1]به دستوری خویش دستت دهم[M2]به همدستی خود نشستت دهم
[B][M1]ارسطو که جز رای والاش نیست[M2]تو همتاش باشی که همتاش نیست
[B][M1]فلاتون چو بشنید گفتار شاه[M2]فرو شد به کار خود از کار شاه
[B][M1]برون داد پاسخ به شرمندگی[M2]که ای تو از آفاق را زندگی
[B][M1]نماند آن شکوفه به گلزار من[M2]که آید بدان بو خریدار من
[B][M1]چه جنبانی آن خل بن را به زور[M2]که شد خار او تیر و خرماش گور
[B][M1]چو شاخ تهی را کنی سنگسار[M2]ز بالا همان سنگ بارد نه بار
[B][M1]نگویم به دستوریم شاد کن[M2]که دستوریم بخش و آزاد کن
[A]
[B][M1]بدو گفت کاری ز رای بلند[M2]توقع همین باشد از هوشمند
[B][M1]ولیکن مراد من این بود و بس[M2]که یک چند با تو برارم نفس
[B][M1]ز داناییت بهرهٔ پر برم[M2]ز دریا صدف وز صدف در برم
[B][M1]چو تو داشتی صحبت از ما دریغ[M2]تواضع ز تو نیست ما را دریغ
[B][M1]گر از زحمت ما نیایی ستوه[M2]کنون پنجهٔ ما و دامان کوه
[B][M1]طریقی نما از خبر داشتن[M2]که بتوانم این بار برداشتن
[B][M1]بخشنودی کرد گارم درار[M2]که خشنود باد از تو هم کردگار
[B][M1]حکیم از چنان خواهش زیر کان[M2]برون جست روشن چو تیر از کمان
[B][M1]به پوز شکری گفت کای کدخدای[M2]ترا راست گویم به فرهنگ ورای
[B][M1]نخست آنچه فرض است بر شهریار[M2]همان شد کز ایزد بود ترس کار
[B][M1]بهر شادمانی و تیمارها[M2]به یزدان حوالت کند کارها
[B][M1]به نیرنگ این پنج روزه خیال[M2]که نادان نهد نام او ملک و مال
[B][M1]نیندازد اندر سر آن باد را[M2]که زد لطمه فرعون و شداد را
[B][M1]چو دادت خدا آنچه داری به دست[M2]خدا را پرست و مشو خودپرست
[B][M1]بهر کار ازان کس طلب یاوری[M2]که دارد نهان باخدا داوری
[B][M1]شهی کو خود از شرب می شد خراب[M2]ازو کی عمارت شود خاک و آب
[B][M1]کسی از خود آگه نباشد دمش[M2]چه آگاهی از جمله عالمش
[B][M1]نگویم که خم خانه را بند کن[M2]به نان پاره معده خرسند کن
[B][M1]ولیکن چنان خور گرت درخورد[M2]که تو می‌خوری نی ترا می‌خورد
[B][M1]چو خواب ایدت بر سر تخت خود[M2]بیاموز بیداری از بخت خود
[B][M1]تو بیدار باش اشکار و نهان[M2]که از پاست آباد خسبد جهان
[B][M1]بخسب و به خواب جوانی مخسب[M2]وگر خود توان تا توانی مخسب
[B][M1]بدان شان شو از کینه ور کینه خواه[M2]که نی تیغ رنجه شود نه سپاه
[B][M1]به مشت اندرون تیغ را جای کن[M2]ولی رای را کار فرمای کن
[B][M1]مکش سر ز رایی که بخرد زند[M2]که پیل حرون بر صف خود زند
[B][M1]ورت دل ز یزدان بود زورمند[M2]نه نیز محتاج رای بلند
[B][M1]چو قادر شدی چیره را ریز خون[M2]مزن دشنه را بستگان زبون
[B][M1]به تیمار خدمتگران کن بسیچ[M2]زبد خدمتان نیز دامن مپیچ
[B][M1]سپهدار باید خداونت تخت[M2]که بی‌برگ برکنده باشد درخت
[B][M1]متاع جهان است باد روان[M2]گره بر زدن باد را چون توان
[B][M1]گر امروز نبود ز فردا هراس[M2]چه نیکو ترا دولت بی قیاس
[B][M1]دد و دام کافزون و کم می‌دوند[M2]به مزدوری یک شکم می دوند
[B][M1]ندارد به جز آدمی این شمار[M2]که یک تن دهد طعمهٔ صد هزار
[B][M1]دم صبح کاذب بود زود میر[M2]ولی صبح صادق شد آفاق گیر
[B][M1]کسی کن زبر دست بر زیر دست[M2]کن در زیر دستان نیارد شکست
[B][M1]به انصاف نه سکهٔ دادها[M2]ستم را بیند از بنیادها
[B][M1]چه رانی ز داد فریدون سخن[M2]تو نو باش گر شد فریدون کهن
[B][M1]به عهد خود آن نغز به کایستی[M2]که در عهدهٔ دیگران نیستی
[B][M1]منه بر بدی کارها را اساس[M2]که کس گاه نفرین نگوید سپاس
[B][M1]کسی کو بزرگ است کارش بزرگ[M2]به هر پایه باشد شمارش بزرگ
[B][M1]چو کردی درخت از پی میوه پست[M2]جز آن میوه دیگر نیاید بدست
[B][M1]یکی را از ان کرد یزدان بلند[M2]که باشند ازو دیگران بی گزند
[B][M1]پیچ از ستم دست بیچارگان[M2]ستم کن ولی بر ستمگارکان
[B][M1]برون کن ز پای کسی خار خویش[M2]که نتواندت گفتن آزار خویش
[B][M1]حذر کن ز تیری که آن بد زنی[M2]به غیری گشایی و بر خود زنی
[B][M1]گر از آهنین قلعه داری پناه[M2]مباش ایمن از ناوک دادخواه
[B][M1]نمانند در ملک و دولت دراز[M2]مگر زور مندان عاجر نواز
[B][M1]بدانگونه کن گرد گیتی خرام[M2]که دریا بی اسرار گیتی تمام
[B][M1]نگارندهٔ لوح این داستان[M2]چنین راست کرد از خط راستان
[B][M1]که چون فتح اسکندر چیره دست[M2]در آورده گردن کشان را شکست
[B][M1]به فیروزی آفاق را کرد رام[M2]به شمشیر بگرفت عالم تمام
[B][M1]چو از ربع مسکون بپرداخت کار[M2]تمنای دریاش گشت آشکار
[B][M1]برون برد ازین خطه خاک بخش[M2]به دریای مغرب رسانید رخش
[B][M1]جهان دیدگان را طلب کرد پیش[M2]سخن گفت ز اندازهٔ کار خویش
[B][M1]که چون من به نیروی یزدان پاک[M2]قوی دست گشتم برین نطع خاک
[B][M1]بگوی زمین دست بردم به پیش[M2]به چوگان همت کشیدم به خویش
[B][M1]نماند از بساط زمین، هیچ جای[M2]که نسپرد شبرنگ من زیر پای
[B][M1]کنونم چنان در دل آمد هوس[M2]که در جویم از قعر دریا و بس
[B][M1]نشینم به اب اندرون چند گاه[M2]کنم در عجب‌های دریا نگاه
[B][M1]بباید ز همت مدد خواستن[M2]طلسمی به حکمت بر آراستن
[B][M1]بدانش ز صافی ترین جوهری[M2]مصفا بر انگیختن پیکری
[B][M1]گه دروی کند چون نشیننده جای[M2]جهان بیند از جام گیتی نمای
[B][M1]حکیمان به فرمان شاه جهان[M2]به پوزش گری تازه گردندشان
[B][M1]بزرگان نهادند بر خاک سر[M2]ستایش گرفتند بر تاجور
[B][M1]که ای خاک بوس جناب تو بخت[M2]ز پای تو نیروی بازوی تخت
[B][M1]دو نوبت گرفتن سراسر زمین[M2]نه باشد در اندازهٔ آدمین
[B][M1]بدین بس کن وزین زیادت مپوی[M2]همه آرزو را نهایت مجوی
[B][M1]ز دریا کسی دید غواص کور[M2]که گوهر برون آرد از آب شور
[B][M1]اگر ماهی آرد به خشکی شتاب[M2]به جان کندن افتد چو مردم در آب
[B][M1]مکن آتش و بار خود را فزون[M2]که خاکی نگنجد به آب اندرون
[B][M1]سکندر به پاسخ زبان بر گشاد[M2]ز درج دهن کان گوهر گشاد
[B][M1]که اقبال چون گشت هم پشت من[M2]کلید جهان داد در مشت من
[B][M1]بسی پی فشردم به جویندگی[M2]که شویم لب از چشمه زندگی
[B][M1]سرانجام من چون ببایست مرد[M2]زمانه بدان آبخور ره نبرد
[B][M1]به روزی توان باده زین طاس خورد[M2]که اسکندرش جست، الیاس خورد
[B][M1]گرم جاودان کردی ایزد برات[M2]نماندی لبم تشنه ز آب حیات
[B][M1]چو بر مرگ من بود تقدیر غیب[M2]ز محرومی آب حیوان چه عیب
[B][M1]چو مردم ندارد گریز از هلاک[M2]چه در قعر دریا چه بر روی خاک
[B][M1]نیابم ازین پند بیهوده تنگ[M2]که از موج دریا نترسد نهنگ
[B][M1]چو دانندگان را یقین گشت حال[M2]که در مغز شه محکم است این خیال
[B][M1]زند از ضمیر خردمند خویش[M2]نفس بر مزاج خداوند خویش
[B][M1]سکندر چو بشنید گفتارشان[M2]نوازشگری کرد بسیارشان
[B][M1]به بخشش در گنج را باز کرد[M2]زر افشاند و بخشیدن آغاز کرد
[B][M1]به فرمان فرمانده روزگار[M2]ارسطوی دانا در آمد به کار
[B][M1]به فرمود کاسباب کشتی کنند[M2]نشیننده راز و بهشتی کنند
[B][M1]هنرپیشگان پیشه برداشتند[M2]نمودند هرچ از هنر داشتند
[B][M1]کشیدند کشتی به دریا کنار[M2]به سال کم و بیش پیش از هزار
[B][M1]اساسی که بر آب داند ستاد[M2]شتابنده کوهی ز آسیب باد
[B][M1]چو شد جمله اسباب کشتی تمام[M2]شتابنده شد شاه دریا خرام
[B][M1]ز آب از نمایان دریا پژوه[M2]طلب کرد هشیاری از هر گروه
[B][M1]به فرمود تا پیشوایان تخت[M2]ز صحرا به دریا کشیدند رخت
[B][M1]چهل ساله ترتیب راه دراز[M2]که باشد بدان آدمی را نیاز
[B][M1]ز حیوان و از مردم و از گیا[M2]اگر شیر مرغ است اگر کیمیا
[B][M1]خبر کش بسی مرغ کردون گرای[M2]سبق بر ده ز اندیشهٔ تیز پای
[B][M1]کزیشان همه سه عقاب سیاه[M2]که روزی شتابنده یک ماهه راه
[B][M1]سه سال تمام آنچه پرداختند[M2]سه ماهش به کشتی در انداختند
[B][M1]کسی را که دید از تردد خلاص[M2]به همراهی خویشتن کرد خاص
[B][M1]گراینده را سوی دریای شور[M2]به رغبت روان کرد بر راه دور
[B][M1]به فارغ دلی زان بهشتی سواد[M2]توکل کنان پا به کشتی نهاد
[B][M1]چپ و راستش خضر و الیاس هم[M2]پس و پیش ارسطو بلیناس هم
[B][M1]فلاطون و دانندگان دگر[M2]به همراهی خاص بسته کمر
[B][M1]بجنبید کشتی از آسیب موج[M2]بر امد سر باد بانها به اوج
[B][M1]چو رفتند زانگونه با رود و جام[M2]به دریا درون پنج ساله تمام
[B][M1]به جایی رسیدند لرزان چو بید[M2]که باز آمدن را نباشد امید
[B][M1]چو هر کس دران حال بی چارگی[M2]به حیرت فرو ماند یک بارگی
[B][M1]کسانی کز ایزد خبر داشتند[M2]نیایش کنان دست برداشتند
[B][M1]چو دادند قفل دعا را کلید[M2]کلید در چاره آمد پدید
[B][M1]شبانگه که برقع برافگنده ماه[M2]بپوشید گیتی حریر سیاه
[B][M1]که در گوشهٔ خلوتش ناگهان[M2]سروشی پدیدار گشت از نهان
[B][M1]جوانی به کردار سرو بلند[M2]رخ فرخ و پیکر ارجمند
[B][M1]فرشته ولیکن به شکل آدمی[M2]نه مردم ولی صورت مردمی
[B][M1]جمالی که نتوان نظر کرد دور[M2]ز سیمای پاکش همی ریخت نور
[B][M1]برو تازگی کرد شه را سلام[M2]شهش داد پاسخ به عذر تمام
[B][M1]بدو گفت کای سر به سر نور پاک[M2]تنت دور ز آلایش آب و خاک
[B][M1]فرشته که گویند ما ناتویی[M2]که مردم نباشد بدین نیکویی
[B][M1]وگر مردمی چون درون آمدی؟[M2]که مردم ندیدت که چون آمدی؟
[B][M1]سروش خجسته سخن در گرفت[M2]ز راز نهان پرده را بر گرفت
[B][M1]گر آسایشی خواهی از روزگار[M2]جمال عزیزان غنیمت شمار
[B][M1]دل از روی هم صحبتان شاد کن[M2]به نقل و به می مجلس آباد کن
[B][M1]به جمعیت دوستان روی نه[M2]پراکندگی را به یک سوی نه
[B][M1]به دوری مکوش ار چه بدخوست یار[M2]که دوری خود افتد سرانجام کار
[B][M1]چو لابد جدائیست از بعد زیست[M2]به عمدا جدا زیستن ابر چیست
[B][M1]گذشت آنکه با هم نشستیم و خاست[M2]کنون رفته را باز جستن خطاست
[B][M1]بزرگان پس رفته نشتافتند[M2]که بسیار جستند و کم یافتند
[B][M1]نه بعد از شدن باز گردد زمان[M2]نه تیری که بیرون پرید از کمان
[B][M1]کجا بودی ای مرغ فرخنده پی[M2]چه داری خبر زان حریفان می؟
[B][M1]به شادی کجا می‌گذارند گام[M2]سفر تا چه جایست و منزل کدام؟
[B][M1]کجا روز راحت فزون می‌کنند؟[M2]شب آسایش خواب چون میکنند؟
[B][M1]به عیش و طرب هم عنان که‌اند؟[M2]به ریحان و می مهمان که‌اند؟
[B][M1]کدام آب دیده است در جویشان[M2]دل ما چگونه است پهلوی‌شان
[B][M1]فغان زان حریفان صحبت گسل[M2]که یک ره ز ما بر گرفتند دل
[B][M1]بگفتا که گر پرسی از من صواب[M2]سروشم ز یزدان موکل بر آب
[B][M1]چو در سختی افتاد کار شما[M2]به من داد غیب اختیار شما
[B][M1]میندیش ازین پس ز دریای ژرف[M2]که دادت قضا دستگاه شگرفت
[B][M1]درین پرده کاندیشهٔ کار تست[M2]درون رو که یزدان نگهدار تست
[B][M1]منت همره و ایزدت رهنمای[M2]که بنماید و بازت آرد به جای
[B][M1]به فرمود فرمانده روم و زنگ[M2]که در جنبش کشتی آید درنگ
[B][M1]فگندند هر سوی لنگر در آب[M2]فرو شد سر بادبانها به خواب
[B][M1]سکندر بر آهنگ کاری که داشت[M2]برو ریخت از دل شماری که داشت
[B][M1]به دستور دانا که در کار بود[M2]وصیت نمود آنچه ناچار بود
[B][M1]که ما را هوسهای ناسودمند[M2]ز راه سلامت چو یک سو فگند
[B][M1]سزد گر شما را ز من فتنه جوی[M2]ز بهر سلامت بتابید روی
[B][M1]چو من زیر دریا کنم جای خویش[M2]به کام نهنگان نهم پای خویش
[B][M1]به امید جان بخش گیتی پناه[M2]مرا تا به صد روز بینند راه
[B][M1]گر آیم برون زین ره پر هراس[M2]شناسم حق مردم حق شناس
[B][M1]وگر باشد آسیبی از روزگار[M2]قضا را به یک چون من صد هزار
[B][M1]شما جانب خانه گردید باز[M2]من و قعر دریا و راه دراز
[B][M1]چو شه را دل آسود زان بسته عهد[M2]برایین مهدی درآمد به مهد
[B][M1]بیاورد آن شیشه را بعد از ان[M2]نشست اندران شاه عالی مکان
[B][M1]چو شیشه معلق شد اندر طناب[M2]برآبش نهادند همچون حباب
[B][M1]شکنج رسن‌ها گشادند باز[M2]اجل را سپردند رشته دراز
[B][M1]سکندر به مهد اندرون ترسناک[M2]چه باشد به دریا یکی مشت خاک
[B][M1]سروشش بپرسید کای نیک بخت[M2]چه بودت رها کردن تاج و تخت
[B][M1]جهاندار گفت ای مبارک نفس[M2]نماند خرد چون دراید هوس
[B][M1]نیوشندهٔ آسمانی سرشت[M2]شد از تازه روی چو باغ بهشت
[B][M1]گشاد ابرو از روی خورشید وش[M2]به پاسخ دل شاه را کرد خوش
[B][M1]که دل را فراهم کن ای سرفراز[M2]که بردارد این رنجها را دراز
[B][M1]کنون باز کن دیدهٔ پیش بین[M2]تمنای اندیشهٔ خویش بین
[B][M1]بگفت این و برداشت بانگ بلند[M2]که زلزال در قعر دریا فگند
[B][M1]میانجی دران معرض عمرگاه[M2]چو شکل دگر دید سیمای شاه
[B][M1]بخندید در پردهٔ کردش سوال[M2]که چون دیدی این پرده پر خیال؟
[B][M1]بخاطر هنوز این تمنا کنی[M2]کزین گونه لختی تماشا کنی
[B][M1]شه ار چه بدل داشت بیش از قیاس[M2]هراسی که بودست جای هراس
[B][M1]هم از عاجزی پشت را خم نکرد[M2]ز نیروی دل ذره‌ای کم نکرد
[B][M1]بدو گفت کای بر نهان پرده‌دار[M2]درین پرده دیگر چه داری بیار
[B][M1]به پاسخ سروش پسندیده گفت[M2]که دانسته را بر تو نتوان گفت
[B][M1]چنین روشنم گشت ز الهام غیب[M2]کت از نقد هستی نهی گشت جیب
[B][M1]سبک شو که جای گرانیت نیست[M2]زمانی فزون زندگانیست نیست
[B][M1]تو با آنکه دیدی عجبها بسی[M2]من از تو ندیدم عجبتر کسی
[B][M1]وگر باشدت زین عجبتر نیاز[M2]یکی دنده بر بند و بگشای بار
[B][M1]ملک گوش بر گفت همدم نهاد[M2]بفرمان او دیده بر هم نهاد
[B][M1]چو بگشاد چشم و چش و راست دید[M2]همان دید چشمش که می خواست دید
[B][M1]چو دیده شگفته بهاری بر آب[M2]برون جست از برج چون آفتاب
[B][M1]چو الیاس و خضر آگهی یافتند[M2]سوی مونس خویش بشتافتند
[B][M1]کشیدند قارو ره را بر زیر[M2]نه قار و ره بان کان یاقوت و زر
[B][M1]متاعی که در درج گنجینه بود[M2]مصور خیالی در آیینه بود
[B][M1]چنان یوسفی گشت یعقوب رنگ[M2]برامد چو یوسف ز زندان تنگ
[B][M1]گرامی تنش باز مانده ز زور[M2]نمک وار بگداخته ز آب شور
[B][M1]سکندر که گیتی خداوند بود[M2]به هم صحبتان دیر پیوند بود
[B][M1]چو هنگام رفتن فراز آمدش[M2]به دیدار خویشان نیاز آمدش
[B][M1]ازان مژدهٔ خوش که دادش سروش[M2]سرشکش ز شادی برامد به جوش
[B][M1]به فرمان فرمانروای جهان[M2]روان گشت کشتی ز جای چنان
[B][M1]دوم روز کز چرخ در گشت روز[M2]نگون گشت خورشید گیتی فروز
[B][M1]شتابنده کشتی بهرسو قطار[M2]که پیدا شد از دور دریا کنار
[B][M1]فرومانده بینندهٔ رهگرای[M2]به حیرت دران کار حیرت فزای
[B][M1]که راهی بران دوری دیر باز[M2]چگونه برین زودی آیند باز
[B][M1]همه کس دری از تعجب گشاد[M2]مگر پاک دینان پاک اعتقاد
[B][M1]چو دیدند صحرا نشینان ز دور[M2]درفشان درفش سکندر ز دور
[B][M1]ز هر جانبی آدمی خیل خیل[M2]شتابنده شده سوی دریا چو سیل
[B][M1]ز انبوه خلقی ز هر بوم و مرز[M2]کرانه چو دریا درامد به لرز
[B][M1]سکندر چو بر شط دریا رسید[M2]خروش سپه بر ثریا رسید
[B][M1]چو آسوده گشتند لختی ز جوش[M2]در امد به سرهای شوریده هوش
[B][M1]جهاندار منزل به خرگاه جست[M2]ز صحرا سوی بارگه راه جست
[B][M1]به فرمود کز خاصگان سرای[M2]به جز خاصگان کس نماند به جای
[B][M1]چنین گفت با پیشوایان کار[M2]که ما را دگر گونه شد روزگار
[B][M1]نگون می شود کوکب تابناک[M2]فرو می‌رود آفتابم به خاک
[B][M1]مرا در سه تدبیر یاری کنید[M2]درین هر سه کار استواری کنید
[B][M1]نخستین وصیت درین داوری[M2]به فرزند خود بایدم یاوری
[B][M1]که در قصر من اوست رخشنده باغ[M2]هم از گوهر من فروزد چراغ
[B][M1]دوم آنکه بر عزم صحرای راز[M2]چو در مهد عصمت کنم پا دراز
[B][M1]دراندم که غلطم به صندوق پست[M2]ز صندوق بیرون کنندم دو دست
[B][M1]که تا چون به خانه گرایم ز راه[M2]کند هر که بیند به حیرت نگاه
[B][M1]که چون من ولایت ستانی شگرفت[M2]ز نطع زمین تا به دریای ژرف
[B][M1]ز چندین زر و گوهر بی شمار[M2]نهی دست رفتم سرانجام کار
[B][M1]سوم آنکه چون نوبت آن شود[M2]که تن در دل خاک مهمان شود
[B][M1]در اسکندریه که جای من است[M2]بنا کرده رسم و رای من است
[B][M1]گرایندم از تخت زر در مغاک[M2]ودیعت سپارند خاکی به خاک
[B][M1]دو سه روز در زندگی داشت بهر[M2]همی زد نفس با بزرگان دهر
[B][M1]چو با استواران قوی کرد عهد[M2]ز ایوان خاکی برون برد مهد
[B][M1]نهان گشت خورشیدش اندر نقاب[M2]فرو ریخت چشمش به زندان خواب
[B][M1]جریده کشایان تاریخ ساز[M2]به چندین نمط بسته‌اند این طراز
[B][M1]چو کردم بهر نامهٔ باز جست[M2]چنان بود نزدیک بعضی درست
[B][M1]که رخشنده خورشید گیتی خرام[M2]برامد ز روم و فرو شد به شام
[B][M1]گروهی دگر کرده‌اند اتفاق[M2]که در حد بابل شد از خویش طاق
[B][M1]اگر دانشی داری ای نیک رای[M2]یکی گرد اندیشه خود گرای
[B][M1]نگه کن درین چرخ دولاب گرد[M2]که چون هر زمان می برد آب مرد
[B][M1]چه دلها کز آسیب غم کرد خورد[M2]چه سرها که در خاک خواری سپرد
[B][M1]کسی این ماجرا زو نپرسید باز[M2]کزین ره نوشتن چه داری نیاز
[B][M1]چه شکل است کاین دور ظلمات و نور[M2]ز گردندگی نیست یک لحظه دور
[B][M1]رواقی برآورد از خاک و آب[M2]چو شد ساخته باز گردد خراب
[B][M1]یکی باز کن پرده زین خاک زرد[M2]که دیبای چینی بینی اندر نورد
[B][M1]هر آن لاله و گل که در گلشنی است[M2]بناگوش و رخسار سیمین تنی است
[B][M1]بسا دیده کز سرمه آزاد گشت[M2]که ناگه ز خاک سیه باد گشت
[B][M1]بسا در که گم شد درین خاک پست[M2]که از خاک جز خاک نامد بدست
[B][M1]بسا تن که او بار صندل نبرد[M2]که در زیر انبار گل شد چو مرد
[B][M1]بنایی کسی از گل براری بر آب[M2]بسی بر نیامد که گردد خراب
[B][M1]چو در کیسه مردم این نقد خاص[M2]ز تاراج دزدان ندارد خلاص
[B][M1]بیا تا کنیم آن چنان رخت پیچ[M2]که جز نام نیکو بدانیم هیچ
[B][M1]به معشوق یک شب چه باشیم شاد[M2]که مهمان غیری شود بامداد
[B][M1]مکن میل این خاک چون ناکسان[M2]که پیوند او نیست جز با خسان
[B][M1]مباش از نوای فلک نا شکیب[M2]که چشمش چو هندوست آهو فریب
[B][M1]شنیدم که لقمان دانش پژوه[M2]که آمد ز بس زندگانی به ستوه
[B][M1]دران عمر کز نه صد افزونش بود[M2]قد از حجره یک نیمه بیرونش بود
[B][M1]عمارت نکرد آن قدر در خراب[M2]که ایمن بود ز ابرو از آفتاب
[B][M1]فراوانش گفتند برنا و پیر[M2]که هر دم ز مسکن ندارد گزیر
[B][M1]بگفتا که از بهر اندک نزول[M2]نشاید شدن میهمان فضول
[B][M1]چو در خانه مهمان فضولی کند[M2]دل میزبان زو ملولی کند
[B][M1]اساسی چه باید به عیوق برد[M2]که فردا به بیگانه خواهی سپرد
[A]
[B][M1]جهان پادشاها خدایی تراست[M2]از تا ابد پادشاهی تراست
[A]
[B][M1]دلم چون به گوهر کشی خاص گشت[M2]به دریای اندیشه غواص گشت
[B][M1]بهر غوطه چندان فرو ریخت در[M2]که دریا تهی گشت و آفاق پر
[B][M1]نثاری کزان در برانگیختم[M2]به درگاه پیغمبرش ریختم
[B][M1]من افشاندم و آسمان برگرفت[M2]عطارد ببوسید و بر سر گرفت
[B][M1]دریغ آمدم کاینچنین گوهری[M2]برم تحفه در خدمت دیگری
[B][M1]ادب نایدم بیش ازین در ضمیر[M2]کزان سازم آرایش مدح پیر
[B][M1]پناه جهان دین حق را نظام[M2]ره قدس را پیشوای تمام
[END]
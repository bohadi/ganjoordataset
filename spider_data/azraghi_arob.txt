[START][A]
[B][M1]آن کس که زنا صواب بشناخت صواب 
[M2]بی خدمت تو کرد طلب حشمت و آب
[B][M1]معلوم بود که دانۀ در خوشاب
[M2]غواص خردمند نجوید ز سراب
[A]
[B][M1]تا هجر تو کرد بر وصال تو شتاب
[M2]دارم دل جوشان چو بر آتش سیماب
[B][M1]ترسم که دگر نبینم ، ای در خوشاب 
[M2]اندر شب هجر خویش روی تو بخواب
[A]
[B][M1]دی با رهی ، ای رنگ گل و بوی گلاب
[M2]از دیده و دل همی زدی آتش و آب
[B][M1]از بخت ستم باشد ، ای در خوشاب
[M2]کامروز ترا نبینم ای دوست بخواب
[A]
[B][M1]ای دل ، ز شراب عشق گشتی سرمست
[M2]کز رنج خمار او بجان نتوان رست
[B][M1]گر از دل من چنین فرو داری دست
[M2]در روز ز دست تو بشب باید جست
[A]
[B][M1]ای صبر ، از آن نگار بیداد پرست
[M2]بر وی همه بیداد جهان یکسره هست
[B][M1]نزدیک آمد کزین بلا بتوان رست
[M2]ای صبر وفادار ، هنوز این یک دست
[A]
[B][M1]زان گونه ز پولاد ترا دست بخست
[M2]کاندر رگت آویخت چو ماهی درشست
[B][M1]این نادره بر گوشۀ جان باید بست
[M2]الماس که الماس فرو برد بدست
[A]
[B][M1]چون بد عهدی گشت از تو این عهد درست 
[M2]در سستی دست از تو چرا دارم سست ؟
[B][M1]گر دست نشستمی ز تو روز نخست
[M2]امروز بخون روی خود باید شست
[A]
[B][M1]گه گویم : کار ترا گیرم سست
[M2]خوش خوش مگر از تو دست بتوانم شست
[B][M1]چون عزم رهی شود درین کار درست
[M2]از جان باید گرفتن آغاز نخست
[A]
[B][M1]سوز دل من ز بهر بار غم تست
[M2]اشک چشمم بهر نثار غم تست
[B][M1]این جان که ز دست او بجان آمده ام
[M2]زان می دارم که یادگار غم تست
[A]
[B][M1]آن کیست که آگاه ز حس و خردست :
[M2]آسوده ز کفر و دین و از نیک و بدست
[B][M1]کارش نه چو جسم و نفس داد و ستدست
[M2]آگاه بدو عقل و خود آگه بخودست
[A]
[B][M1]در عشق بتی دلم گرفتار شدست
[M2]وز فرقت او رخم چو دینار شدست
[B][M1]این قصه مرا ز دوست دشوار شدست
[M2]دل در کف یارو از کفم یار شدست
[A]
[B][M1]عقل تو ببخت رهنمای تو بسست
[M2]در سمع فلک لفظ ثنای تو بسست
[B][M1]تاج سر قدر خاک پای تو بسست
[M2]در شخص هنر روان ز رای تو بسست
[A]
[B][M1]از برف سر کوه چو ذات الحبکست
[M2]وین برف پرنده در هوا بس سبکست
[B][M1]ای شاه جهان ، بنده ز سرما تنکست
[M2]کوه و درو دشت گنبدان بس خنکست
[A]
[B][M1]ایام درشت رام تاج الملکست
[M2]جان ابدی بنام تاج الملکست
[B][M1]آرام جهان قوام تاج الملکست
[M2]گردنده فلک غلام تاج الملکست
[A]
[B][M1]چیزی که دویست و بیست صد افزونست
[M2]یک نیمۀ او هجده بود این چونست ؟
[B][M1]این آن داند که از خرد قارونست
[M2]نی دانش نا اهل و خسان دونست
[A]
[B][M1]آن کس که ز بهر او مرا غم نیکوست
[M2]با دشمن من همی زید در یک پوست
[B][M1]گر دشمن بنده را همی دارد دوست
[M2]بدبختی بنده دان ، نه بد عهدی دوست
[A]
[B][M1]مر کلک ترا سخاوت ، ای خسرو ، خوست
[M2]شمشیر تو بر شیر بدارند پوست
[B][M1]کلک تو و شمشیر توزان زشت و نکوست
[M2]کین دوزخ دشمنست و آن جنت دوست
[A]
[B][M1]دل بر کندم زین تن بیمار ، ای دوست
[M2]بازم خرازین بلطف یک بار ، ای دوست
[B][M1]مگذار مرا بردر پندار ، ای دوست
[M2]چون بردرت آمدم بزنهار ، ای دوست
[A]
[B][M1]در چشم من از آتش عشق تو نمیست
[M2]در جان من از شادی خصم تو غمیست
[B][M1]با خصم منت همیشه دمسازی چیست ؟
[M2]یا رب ، مپسند ، کآشکارا ستمیست
[A]
[B][M1]ای رای تو با ضمیر گردون شد جفت
[M2]پیدا بر تو هر چه فلک راست نهفت
[B][M1]مدح چو تویی چو من رهی داند گفت
[M2]الماس خرد در سخن داند سفت
[A]
[B][M1]تا در دل من گل هوای تو شکفت
[M2]خشنود شدم از تو بپیدا و نهفت
[B][M1]ای خوی خوش تو با خداوندی جفت
[M2]شکر تو خدای خویش را دانم گفت
[A]
[B][M1]چون بر همه کس نمی شود راز نهفت
[M2]من گوهر راز خود نمی دانم سفت
[B][M1]تنهایت همی جویم ، ای مایۀ جفت
[M2]هم با تو مگر راز تو بتوانم گفت
[A]
[B][M1]تا از برم آن یار پسندیده برفت
[M2]خونم ز دو چشم و خوابم از دیده برفت
[B][M1]ای دیده ، بریز خون دل ، کان دیده
[M2]بگذاشت مرا در غم و نادیده برفت
[A]
[B][M1]ای گشته پراکنده سپاه و حشمت
[M2]گرینده ندیمان و غریوان خدمت
[B][M1]بر کوس و سپاه تو ز تیمار غمت
[M2]خون می بارد ز دیده شیر علمت
[A]
[B][M1]ای تو تبتی مشک و حسودت زرغنج
[M2]با بور تو رخش پور دستان خرمنج
[B][M1]بادا رخ حاسدت ترنجیده و زرد
[M2]سر بر طبقی نهاده پیشت چو ترنج
[A]
[B][M1]گر شاه سه شش خواست سه یک زخم افتاد
[M2]زنهار مگو که کعبتین داد نداد
[B][M1]کان نقش که کرد رای شاهنشه یاد
[M2]در خدمت شاه روی بر خاک نهاد
[A]
[B][M1]مر جاه ترا بلندی جوزا باد 
[M2]درگاه ترا سیاست دریا بود
[B][M1]رای تو ز روشنی فلک سیما باد
[M2]خورشید سعادت تو بر بالا باد
[A]
[B][M1]در عشق تو چشمم از جهان دوخته باد
[M2]وز مهر تو جان چو مهر افروخته باد
[B][M1]در آتش سودای تو دل همچو سپند
[M2]در پیش تو بهر چشم بد سوخته باد
[A]
[B][M1]یزدان خرد و کمال راه تو نهاد 
[M2]اجرام سپهر نیک خواه تو نهاد
[B][M1]گردون ز جمال پایگاه تو نهاد
[M2]عالم عرض جوهر جاه تو نهاد
[A]
[B][M1]گم بوده زتو جنت و کوثر یابد
[M2]شاخ خرد از فکرت تو بر یابد
[B][M1]طبع از نکت تو گنج گوهر یابد
[M2]جان از سخن تو جان دیگر یابد
[A]
[B][M1]نی مهر تو در هیچ نگین می گنجد
[M2]نی مهر تو در جان حزین میگنجد
[B][M1]جولانت خواهم اگر چه ، ای مرد حکیم
[M2]در قالب گفتار همین می گنجد
[A]
[B][M1]مادح ز عطای تو توانگر گردد
[M2]فکرت ز سخای تو مدبر گردد
[B][M1]خاطر بهوای تو منور گردد
[M2]معنی بثنای تو مشهر گردد
[A]
[B][M1]هر روز بتم با دگری پیوندد
[M2]با وی گوید حدیث و با وی خندد
[B][M1]گر من نفسی شادزیم نپسندد
[M2]مردم دل خویش بر چنین کس بندد ؟
[A]
[B][M1]فردا علم عشق برون خواهم زد
[M2]لاف از تو و خودنگر که چون خواهم زد ؟
[B][M1]گر خصم هزارند و زبونند مرا
[M2]بر دیدۀ خصمان زبون خواهم زد
[A]
[B][M1]ای مه ، بکف ابر زبون خواهی شد
[M2]وی برگ سمن ، بنفشه گون خواهی شد
[B][M1]ای رایت نیکویی ، نگون خواهی شد
[M2]در چنشم مست آنکه تو چون خواهی شد
[A]
[B][M1]بیهوده بر آزار من ، ای سرو بلند
[M2]تیغت شستی بخون و خوردی سوگند
[B][M1]گر من بهلاک خویش گشتم خرسند
[M2]باری تو ز خویشتن چنین بد مپسند
[A]
[B][M1]هر گه که بخندد آن نگار دلبند
[M2]از نقطۀ یاقوت فرو ریزد قند
[B][M1]خورشید ز رشک گوید ، ای سرو بلند 
[M2]چون خندیدی باز دگر بار بخند
[A]
[B][M1]پیچیدن افعی بکمندت ماند
[M2]آتش بسنان دیو بندت ماند
[B][M1]اندیشه برفتن سمندت ماند
[M2]خورشید بهمت بلندت ماند
[A]
[B][M1]نوروز شکفته از لقای تو برند
[M2]فردوس خجسته از رضای تو برند
[B][M1]بنیاد درستی از وفای تو برند
[M2]ارکان تمامی از بقای تو برند
[A]
[B][M1]عشق تو مرا از دل و از جان برکند
[M2]سودای توام ز خان و ازمان برکند
[B][M1]در کام دلم ز عشق هر ذوق که بود
[M2]هجران توام از بن دندان برکند
[A]
[B][M1]عشق تو زهر دل آشیانی نکند
[M2]در تن جهد و زبیم جانی نکند
[B][M1]بر شحنۀ حسن خویش ، ای جان جهان
[M2]شحنه ببهانه ای جهانی نکند
[A]
[B][M1]آن دل ، که ببند عشق کس بسته نبود
[M2]عشق تو بیامد و ببست و بربود
[B][M1]ای ماه زرشک روی تو ناخشنود 
[M2]در حال دل بنده چه خواهی فرمود ؟
[A]
[B][M1]ای شاه ، جهان زود بکام تو شود
[M2]دینار و درم زود بنام تو شود
[B][M1]آزاده بسی زود غلام تو شود
[M2]دین تو سن دهر زود رام تو شود
[A]
[B][M1]چون قفل نشاط را شود باغ کلید
[M2]از ساعد گل روی بجو جام نبید
[B][M1]گردون ز بساط ابر در دامن خوید
[M2]در شاخ زمرد افگند مروارید
[A]
[B][M1]گر نعل سمند تو بر آهن ساید
[M2]زو چشمۀ خضر در زمان بگشاید
[B][M1]ور خصم تو در آینه رخ بنماید
[M2]دست اجل از آینه بیرون آید
[A]
[B][M1]مرد آنکه شدن را بشتاب آراید
[M2]نه همچو زنان رخ بخضاب آراید
[B][M1]گر مرد رهی امید را جفت مگیر
[M2]کامید چو زن بستر خواب آراید
[A]
[B][M1]از خاک چمن بوی سمن می آاید
[M2]وز ابر طراوتی بتن می آاید
[B][M1]بر آتش عشق می فزاید در دل
[M2]هر باد که از سوی چمن می آاید
[A]
[B][M1]چون لعل کند سنان سر از خون جگر
[M2]وز تیغ کبود تو بجنبد گوهر
[B][M1]گر ز آب روان بود عدو را پیکر
[M2]در آتش زخم تو شود خاکستر
[A]
[B][M1]عشن تو مرا توانگری آرد بر
[M2]از دیده بلؤلؤ و ز رخسار بزر
[B][M1]با عشق توام عیش خوشست ، ای دلبر
[M2]آری ز توانگری چه باشد خوشتر ؟
[A]
[B][M1]گر عشق تو بر من آورد رنج بسر
[M2]در حشر ز خون من نپرسد داور
[B][M1]آری بحساب خون خویش ، ای دلبر
[M2]با تو سخن و ره نبود در محشر
[A]
[B][M1]با عشق بتان چو اوفتادت سروکار
[M2]خورشید شود همان بشادی بیدار
[B][M1]از دولت و از روز بهی دل بردار
[M2]عاشق نبود روز بد و دولت یار
[A]
[B][M1]چون بر کشی آن بلارک گوهردار
[M2]بر مرکب تازی فگنی زین افزار
[B][M1]هر موی جداگانه بر اندام سوار
[M2] فریاد همی کند که : شاها ، زنهار
[A]
[B][M1]سردست و مسافتیست تا فصل بهار
[M2]و اکنون پس ازین سرد بود ماه چهار
[B][M1]گر جامه همی نقد کنی ور دینار
[M2]زودی شرطست ، دست بر زودی آر
[A]
[B][M1]غافل شدی ، ای نفس ، دگر باره ز کار
[M2]بیدار نمی شوی ز خواب پندار
[B][M1]از بسکه بهانه ها گرفتی بریار
[M2]نامت همه ننگ گشت و فخرت همه عار
[A]
[B][M1]ملک تو ، شها ، درخت نو بود ببار
[M2]وانگه اثر خزان برو کرد گذار
[B][M1]اکنون چو همی بشکفد از بوی بهار
[M2]آن میوه شکفته خوشترای شاه ببار
[A]
[B][M1]مهر وی من ، آن یافته از خوبی بهر
[M2]فرمود مرا پرستش خویش بقهر
[B][M1]خوش خوش ز پی مراد آن فتنۀ دهر
[M2]رسم آوردیم بت پرستی در شهر
[A]
[B][M1]آن شد که ترا رفت همی با ما ناز
[M2]و آن شد که مرا بود بروی تو نیاز
[B][M1]ما ناز تو و نیاز خویش ، ای پرساز
[M2]بر سنگ زدیم و صبر کردیم آغاز
[A]
[B][M1]ای گل رخ سر وقامت ، ای مایۀ ناز
[M2]بر تو ز نماز و روزه رنجیست دراز
[B][M1]چندین بنماز و روزه تن را مگدار
[M2]بر گل نبود روزه و بر سر و نماز
[A]
[B][M1]زان روز که من عشق تو کردم آغاز
[M2]دربند بلا ماندم و در دام گداز
[B][M1]هر ناز که دانی بکن ، ای مایۀ ناز
[M2]باشد که چو من زبون بکف ناری باز
[A]
[B][M1]صد لابه و صد بند حیل کردی باز 
[M2]تا با تو چنان شدم که بودم ز آغاز
[B][M1]آن روز مرا بود بروی تو نیاز
[M2]آن روز شد و روز شده ناید باز
[A]
[B][M1]یک چند بدام عشق بودم بگداز
[M2]باز این دلم آن گداز می جوید باز
[B][M1]با این دل عشق بستۀ صحبت ساز
[M2]عیشیست مرا تیره و کاریست دراز
[A]
[B][M1]یک ره که گرفت خصم بدخواهی ساز
[M2]وافگند میان ما دو تن هجر دراز
[B][M1]خود با دلک خویش بپیوندم باز
[M2]دانم که مرا زمن ندارد کس باز
[A]
[B][M1]ای چون هستی برده دل من بهوس
[M2]چون بنشینم غم فراق تو نه بس
[B][M1]گر چون هستی بدستت آرم زین پس
[M2]پنهان کنمت چو نیستی از همه کس
[A]
[B][M1]چون بی تو زنم بیاد مهر تو نفس
[M2]گویم پس ازین دروغ بی معنی بس
[B][M1]بی مایه چو خاشاکم و بی قدر چو خس
[M2]گر دوست تر از تو در جهان دارم کس
[A]
[B][M1]یک چند بعزتم نمودی وسواس
[M2]سفتی جگر مرا بدرد الماس
[B][M1]من کشته و از توام نه مزد و نه سپاس
[M2]بیرحمی خویش را ازین گیر قیاس
[A]
[B][M1]جان زخم سر زلف تو گرداند ریش
[M2]دل زان دو لب لعل تو می باید عیش
[B][M1]تا تیره نکردی ، ای نگار ، از لب خویش
[M2]یاقوت که به بود بها دارد بیش
[A]
[B][M1]ناگاه همی زدم من ، ای شمع و چراغ
[M2]از شهر بباغ با دلی پر غم و داغ
[B][M1]باغ ار چه بود جای تماشا و فراغ
[M2]دوزخ بود ، ای نگار ، بی روی تو باغ
[A]
[B][M1]تا ز ابر فراق تو ببارید تگرگ
[M2]بر شاخ امید ما نه بر ماند و نه برگ
[B][M1]دیدم نه باختیار خود هجر ترا
[M2]مردم نه باختیار خود بیند مرگ
[A]
[B][M1]از هیبت تو بریزد اندر صف جنگ
[M2]تیزی ز سنان ، زه از کمان ، پر ز خدنگ
[B][M1]از جود تو خیزد ، ای شه با فرهنگ
[M2]پیروزه زکان ، در ز صدف ، لعل ز سنگ
[A]
[B][M1]گر خواهی ، ازین حشمت والا بمثل
[M2]بر تارک خورشید نهی پای محل
[B][M1]مر جاه ترا خدای ما ، عزوجل
[M2]جاوید رقم ز دست بر لوح ازل
[A]
[B][M1]از حمله سمند تو ، ز آسیب نعال
[M2]لرزان کند اجزای زمین از زلزال
[B][M1]وز هیبت تیغ تو عدو را مه و سال
[M2]الماس رود بجای خون از قیفال
[A]
[B][M1]اندر خوبی ترا فزودست جمال
[M2]در فبضۀ آن کمان ابروی تو خال
[B][M1]از مشک ستاره ایست بر چرخ جلال
[M2]کز غالیه در دو ظرف دارد و هلال
[A]
[B][M1]بر جاه تو ، ای خواجه شود هر عیال
[M2]بر لوح قلم رفت بدین فرخ فال
[B][M1]ای خواجه ، بحرمت خدای متعال
[M2]کین فال که بنده زد ببینی امسال
[A]
[B][M1]با زور تو ، ای عالم احسان و کرم
[M2]بر رای تو موقوف شود شغل عجم
[B][M1]آن کس که کنون جست ز رای تو درم
[M2]در قبضۀ تدبیر تو بندد عالم
[A]
[B][M1]بر دیده خیال دوست بنگاشته ام
[M2]بس دیده برین خیال بگماشته ام
[B][M1]در مرحله ای که بار برداشته ام 
[M2]یک حوض ز خون دیده بگذاشته ام
[A]
[B][M1]در شهر هری عاشق زار تو منم
[M2]با عشق تو یار پایدار تو منم
[B][M1]خو کرده بجور بی شمار تو منم
[M2]بیچاره و در مانده بکار تو منم
[A]
[B][M1]در دیدۀ دل جلوه گرت می بینم
[M2]هر لحظه بشکل دگرت می بینم
[B][M1]هر بار که در دیدۀ دل می گذری
[M2]از بار دگر خوبترت می بینم
[A]
[B][M1]بر تیغ بلاهای تو تا پاک شوم
[M2]با زهر سخن های تو تریاک شوم
[B][M1]آن روز همی ز مهر تو پاک شوم
[M2]کز داغ جفاهای تو در خاک شوم
[A]
[B][M1]چون پیش دل این هجر بناکامه نهم 
[M2]پروین ز سر شک دیده بر جامه نهم
[B][M1]در نامۀ تو چو دست بر خامه نهم
[M2]خواهم که دل اندر شکن نامه نهم
[A]
[B][M1]بیجادۀ لولوی تو سیم اندر میم
[M2]بازیدن عشق تو امید اندر بیم
[B][M1]سیم اندر سنگ باشد ، ای در یتیم
[M2]چون در بر تو دل چو سنگ اندر سیم
[A]
[B][M1]زآن بر دو لبت ز بوسه مرزوق نیم
[M2]کز حسن و جمال چون تو ممشوق نیم
[B][M1]می طعنه زنی که تو مرا خوب نه ای
[M2]من عاشقم ، ای نگار ، معشوق نیم
[A]
[B][M1]ای آنکه تویی نور دل و شمع روان
[M2]تا بی خبرم از تو ، نه پیدا نه نهان
[B][M1]بی من تو بکام خویش ای جان جهان
[M2]من بی تو چنانم که مبادی تو چنان
[A]
[B][M1]این نافرمان دل ، ار پذیرد فرمان
[M2]دشواری من خوار شود ، سخت آسان
[B][M1]در مانده بدست دلم ، ای جان جهان
[M2]درمانده بدل بتر که در مانده بجان
[A]
[B][M1]ای عادت تو بوعده صادق بودن
[M2]وی سیرت تو یار موافق بودن
[B][M1]بر موجب این دو چیز نیکو که تراست
[M2]جز بر تو حلال نیست عاشق بودن
[A]
[B][M1]ناشاد مرا ، ای بت نوشاد ، مکن
[M2]از داد خدا بترس و بیداد مکن
[B][M1]نیکویی کن مرا ببد یاد مکن
[M2]مر خصم مرا از غم من شاد مکن
[A]
[B][M1]ای برده فراق تو فراغ دل من 
[M2]خالی ز گل و مل تو باغ دل من
[B][M1]اندیشه و تیمار تو داغ دل من
[M2]مردم زغم تو ، ای چراغ دل من
[A]
[B][M1]ای کرده ببی وفایی آهنگ ، مرو
[M2]باری سخنی ز بهر مردان بشنو
[B][M1]اکنون که دلم هست بنزد تو گرو
[M2]دل باز فرست ، هر کجا خواهی رو
[A]
[B][M1]بر عاج بنا گوش چو سیم و خز تو
[M2]آغاز همی کند خط دل گز تو
[B][M1]ترسم که برون برد سر از مرکز تو
[M2]بفروش کنون که یار دارد از تو
[A]
[B][M1]گفتم : بکنم دو دست کوتاه از تو
[M2]دل بر کنم ، ای صنم ، بیک راه از تو
[B][M1]اکنون چو برید خواهم ، ای ماه ، از تو
[M2]از جان کنم آغاز ، پس آنگاه از تو
[A]
[B][M1]هر چند بدردم از دل محکم تو
[M2]گیرم کم جان و دل ، نگیرم کم تو
[B][M1]یاهست کنم آنچه ترا کام و هواست
[M2]یا نیست کنم جوانی اندر غم تو
[A]
[B][M1]تا بود ز روی مهر لاف من وتو
[M2]در خواب ندید کس خلاف من وتو
[B][M1]چون تیر شده اکنون می صاف من و تو
[M2]مادر نه بهم برید ناف من و تو ؟
[A]
[B][M1]ای همت من رسیده پاک از پی تو
[M2]در چشم خرد فکنده خاک از پی تو
[B][M1]هر لحظه دلم کند تراک از پی تو
[M2]ای بی معنی ، شدم هلاک از پی تو
[A]
[B][M1]ای فخر زمانه را ز پیوندی تو
[M2]آدم شده محتشم ز فرزندی تو
[B][M1]زین گونه برنج بنده خرسند شدی
[M2]چون در خورداز روی خداوندی تو ؟
[A]
[B][M1]دل تنگم از ان جهان پیوسته
[M2].......................................
[B][M1]کی بگسلم از مهر چنان دلبندی ؟
[M2]چون هست رگ عشق بجان پیوسته
[A]
[B][M1]از جور و ستیز تو بهر بیهده ای
[M2]در هر نفس از سینه بر آرم سده ای
[B][M1]ای روی تو در چشم رهی بتکده ای
[M2]مردی نبود ستیزه با دلشده ای
[A]
[B][M1]ای شمع ، که پیش نور دود آوردی
[M2]یعنی خط اگر چه خوش نبود آوردی
[B][M1]گر دود دل منست دیرت بگرفت
[M2]ور خط بخون ماست زود آوردی
[A]
[B][M1]گر عقل مکان گیر مصور بودی
[M2]بر چهرۀ ملکت تو زیور بودی
[B][M1]ور دانش را جنبش و محور بودی
[M2]اندر فلک رای تو اختر بودی
[A]
[B][M1]از شست ، شها ، چو ناوکی بگذاری
[M2]در تیره شب از دیده سبل برداری
[B][M1]بر کرۀ شبدیز چو ران بفشاری
[M2]کیمخت زمین بماه نو بنگاری
[A]
[B][M1]آن به که جهان را بدل شاد خوری
[M2]باده ز کف حور پریزاد خوری
[B][M1]پیوسته ز دست نیکوان باده خوری
[M2]با دست غم جهان ،چرا باد خوری ؟
[A]
[B][M1]اول قدم آنست که جان در بازی 
[M2]وز خانه بیک بار بکوی اندازی
[B][M1]چون قوت تسلیم و رضا حاصل شد
[M2]آنکه بنشینی و بخود پردازی
[A]
[B][M1]بی آنکه ز من بتو بدی گفت کسی
[M2]بر کشتن من چه تیز کردی هوسی؟
[B][M1]زین کار همی نیایدم باک بسی
[M2]صد کشته چو من به که تو غمگین نفسی
[A]
[B][M1]تا بنده شد از هوا قرین هوسی
[M2]جز ناله ز بنده بر نیاید نفسی
[B][M1]فریاد رسم نیست بغیر از تو کسی
[M2]فریاد ز دست چون تو فریاد رسی
[A]
[B][M1]دردا و دریغا که چنین در هوسی
[M2]کردیم تن عزیز خس بهر خسی
[B][M1]زهر غم رو گار خوردیم بسی
[M2]از دست دل خویش ، نه از دست کسی
[A]
[B][M1]من عاشق تو ، نه بر توام دسترسی
[M2]وآنگه شب و روز بوده در دست خسی
[B][M1]کار من و تو چو بنگرد ژرف کسی
[M2]صد عالم محنتست در هر نفسی
[A]
[B][M1]می کوشیدیم کز تو سازیم کسی
[M2]نتوانستیم و جهد کردیم بسی
[B][M1]سروی نتوان ساخت بحیلت ز خسی
[M2]تو در هوسی بدی و ما در هوسی
[A]
[B][M1]گر من ، صنما سوی تو ره یافتمی
[M2]بر دیده بدیدن تو بشتافتمی
[B][M1]گر خاطر من ز هجر غمگین نبدی
[M2]اندر غزل تو موی بشکافتمی
[A]
[B][M1]آن قوم کجا نزد تو پویند همی
[M2]در جز و وز کل ز هر تو جویند همی
[B][M1]از دل همه مهرتو بشویند همی
[M2]تا می نکنی یقین چه گویند همی
[A]
[B][M1]اقبال بر اندت که حکمت خوانی
[M2]ور نام طلب کنی ز نان در مانی
[B][M1]بردار مرا ز خاک اگر بتوانی
[M2]تا پیش تو بر خاک نهم پیشانی
[END]
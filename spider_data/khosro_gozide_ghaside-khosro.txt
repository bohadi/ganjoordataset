[START][A]
[B][M1]خوش خلعتی است جسم ولی استوار نیست[M2]خوش حالتی است عمر ولی پایدار نیست
[B][M1]خوش منزلی است عرصهٔ روی زمین دریغ[M2]کانجا مجال عیش و مقام قرار نیست
[B][M1]دل در جهان مبند که کس را ازین عروس[M2]جز آب دیده خون جگر در کنار نیست
[B][M1]غره مشو ز جاه مجازی به اعتبار[M2]کاین جاه را به نزد خدا اعتبار نیست
[B][M1]زنهار اختیار مکن بهر منزلی[M2]کانجا بدست هیچکس اختیار نیست
[A]
[B][M1]مرد همه جا سر کار به[M2]شخص معطل خجل وخوار به
[B][M1]بهرهٔ مقصود چو بی رنج نیست[M2]کاهل بیکار به پیکار به
[B][M1]مرد که شبلی نشود گاه کار[M2]زو سگ بازار به مقدار به ...
[B][M1]زان تن کاهل که گل نازکست[M2]خارکش سوخته صد بار به ...
[B][M1]سرعت جاهل که سبک شد به راه[M2]از کسل حامل اسفار به ...
[B][M1]دل که به گل ماند نیامد برون[M2]سنگ گر انست به دیوار به
[B][M1]پیر کمان پشت به عزلت نشست[M2]پورشتابنده به بلغار به ...
[B][M1]وانکه جوانیش زپیری به است[M2]خلوتش از صحبت اغیار به ...
[B][M1]مرغ که در بادیه خون ریز شد[M2]خار و خسش از گل و گلنار به
[B][M1]عشق خوشست ار همه باشد مجاز[M2]لیک ز شهوت ره انکار به
[B][M1]گر نظر صدق به صنع خداست[M2]دیو به چشم از بت فرخاربه
[B][M1]مرتبهٔ عشق چو بیچارگی است[M2]فخر بدین مرتبه ناچار به
[B][M1]مسکنت ارهست به پندار و کبر[M2]مسکنت از کبر ز پندار به
[B][M1]دون که بود باد سری درسرش[M2]بر سر او خاک به انبار به
[B][M1]وانکه بود خاک ره از حسن خلق[M2]چون گل کعبه شرف آثار به
[B][M1]سر مکش از گرد ره رهر وان[M2]خاک حرم بر سر زوار به
[B][M1]مرد که گردون کشد از حکم پیر[M2]سیلیش از دیو ستمکار به
[B][M1]در حق میشی که رمید از شبان[M2]تربیت گرگ ستمکار به
[B][M1]نفس حرون گربه ریاضت برفت[M2]حبل متین بر سرش انبار به
[B][M1]زن دم اخلاص به طاعت از انک[M2]زندگیت زین دم ابرار به
[B][M1]خرقهٔ تزویر که پوشد فقیر[M2]دوخته از سوزن پندار به
[B][M1]ابر چه پوشد ضو خورشید را[M2]حلهٔ خورشید را نوار به
[B][M1]طاعت اگر از پی مال و زر است[M2]کاسه که خاکیست نگونساز به
[B][M1]نزد معاشر که نباشد خسیس[M2]برگ گل از تنگهٔ دینار به ...
[B][M1]از پی ظلم آنکه صبوحی کند[M2]نور نشاطش چو شب تار به ...
[B][M1]شربت نوشی که به ظالم دهند[M2]خون همان طالم خون‌خوار به
[B][M1]فرض بجای آور و مجو بیش ازانک[M2]حرص کم از طاعت بسیار به
[B][M1]تن چو به خرمای کسان میل کرد[M2]دام شکم دوخته از خار به ...
[B][M1]خواجه که از خون کسان خورد می[M2]از قلم او نی و مزمار به
[B][M1]کی کند اندیشه روز حساب ؟[M2]تذکره آنرا که ز طور مار به
[B][M1]ور عطش فکر نبرد حریف[M2]از چه زمزم خم خمار به
[B][M1]از سرشاخی که خورد آب غیر[M2]خوردن نار ازخورش نار به ...
[B][M1]ابر ببارد چو بگویی ببار[M2]دست سخی زا بر گهر بار به
[B][M1]گر تبر هیزم دیگ عطاست[M2]آن تبر از تیشهٔ نجار به ...
[B][M1]دیده که باشد به جفا تیز بین[M2]تیرش انداز که افگار به ...
[B][M1]نفس که در دل گهری از حیاست[M2]بر دو لب بسته صدف وار به
[B][M1]هر سخنی در محل خود نکوست[M2]زمزمه مرغ به گلزار به ...
[B][M1]بر جهلا جهل نکو تر ز پند[M2]درد خر از داروی بیطار به
[B][M1]نام شه انجیر نه این شعر را[M2]کو به بهی از همه اشعار به ...
[A]
[B][M1]کوس شه خالی و بانک غلغلش درد سر است[M2]هر که قانع شد به خشک و ترشهٔ بحر وبر است
[B][M1]تا ز هر بادی به جنبی ، پا به دامن کش چو کوه[M2]کادمی مشتی غبار و عمر باد صرصر است
[B][M1]شکرگو ، ار فقر نفست را کشد ، زیرا خلیل[M2]چون تبر برداشت منت بر بتان آذر است
[B][M1]دولت آن نبود که سلطان را پرستی چون سگان[M2]خدمت درویش کن کاین مایه فراذ فرتر است
[B][M1]مرد بینا در گلیم و پادشاه عالم است[M2]تیغ خفته در نیام و پاسبان کشور است
[B][M1]پیر ار از نامردای رگ چو پیدا شد ز پوست[M2]بهر تعلیم مریدان، راستی را مسطر است
[B][M1]هست بینایی بشر آنجا که عین عزت است[M2]هست مرغابی ملک جایی که به حر اخضر است
[B][M1]فرهمت سالکان را ، راه عرش و کرسی است[M2]پر بلبل ، نردبان شاخ سرو صرصر است
[B][M1]جعفر آن باشد که طیار ازفلک بیرون پرد[M2]نی کسی کاو بال را طیار سازد جعفر است
[B][M1]نفس خاک تست هر گه نور بر تو تافتست[M2]سایه زیر پابود هر گه که برتارک خور است
[B][M1]در تصوف ، رسم جستن، خنده کردن بر خود است[M2]در تیمم مسح کردن خاک کردن برسر است
[B][M1]دل زسوداهای گوناگون بشوی و جمع باش[M2]زانکه اوراق سفید ایمن ز بیم ابتر است
[B][M1]کار بیداران نباشد خوابگاه آراستن[M2]همت درویش خواب آلوده جایی لنگر است
[B][M1]رخش همت را فگن بر گستوان از دلق فقر[M2]نقش محراب بکن کاینجا جهاد اکبر است
[B][M1]خستن نفس گزندهٔ مذهب صاحب دلت[M2]کشتن مار گزندهٔ قوت افسون گر است
[B][M1]از جراحت زنده گردد دل که فاسد شد چو خون[M2]ورد «الشافی هوالله» بر زبان نشتر است
[B][M1]کاراین جا کن که تشویش است در محشر بسی[M2]آب از این جا بر، که در دریا، بسی شور و شر است
[B][M1]احتراق مفلسی مصباح راه ظلمت است[M2]ذوالفقار حیدری مفتاح به آب خیبر است
[B][M1]هر که پا بسته به زر باشد به زنجیرست اسیر[M2]بیش از این نبود که او بسته به زنجیر زر است
[B][M1]رسم مردم نیست خود بینی ببین مردم به چشم[M2]عین بینایی و در خود ننگرد، زان سرور است
[B][M1]چشم حاصل کن که آنگه می‌نماید بی‌حجاب[M2]آنچه پنهان در پس این شیشهٔ صافی در است
[B][M1]هر که خواند علم شرع آنهم نه از بهر خداست[M2]از پی تعظیم میرد اعتقاد داور است
[B][M1]هر کرا خاموش بینی ، پند می‌گوید بگیر[M2]کالت دشنام گفتن جا هلان را منبر است
[B][M1]معنی خسرو موثر ناید اندر مردگان[M2]هیچگه دیدی که مستی در سبو و ساغر است
[B][M1]یاربم تو فیق ده کارم به جانا وقت مرگ[M2]آنچه فرمان خدا و سنت پیغمبر است
[A]
[B][M1]زهی ملک خوش چون دو سلطان یکی شد[M2]زهی عهد خوش چون دو پیمان یکی شد
[B][M1]دو چتر از دو سو سر برآورد از در[M2]زمین زان دوابر در افشان یکی شد
[B][M1]پسر بادشاه و پدر نیرسلطان[M2]کنون ملک بین چون دو سلطان یکی شد
[B][M1]ز بهر جهان داری و بادشاهی[M2]جهان‌را دو شاه جهانبان یکی شد
[B][M1]یکی ناصر عهد محمود سلطان[M2]که فرمانش در چار ارکان یکی شد
[B][M1]دگر شه معز جهان کیقبادی[M2]که در ضبطش ایران و توران یکی شد
[B][M1]به دیو و پری گوی، ای بادکاینک[M2]دو وارث به ملک سلیمان یکی شد
[B][M1]کنون روی در چین نیارند ترکان[M2]به هندوستان چون دو خاقان یکی شد
[B][M1]برون شد دوئی از سر ترک وهندو[M2]که هندوستان با خراسان یکی شد
[B][M1]به صد مهمانی صلا داد عالم[M2]چوبر خوان شاهی دو مهمان یکی شد
[A]
[B][M1]منت ایزد را که شه بر تخت سلطانی نشست[M2]در دماغ سلطنت باد سلیمانی نشست
[B][M1]شه معزالدین و الدنیا که از دیوان غیب[M2]نام او برنامهٔ دولت به عنوانی نشست
[B][M1]کیقباد ، آن گوهر تاج کیان کز زخم تیغ[M2]باج ایران بستد و برتخت تورانی نشست
[B][M1]چون به تخت سلطنت بنشستی از حکم ازل[M2]تا ابد بنشین که آنجا هم تو میدانی نشست
[B][M1]زان کمرهای مرصع کز تو بر بستند خلق[M2]هر بزرگی تا کمر در گوهر کانی نشست
[B][M1]ابر صد بار آبروی خویش را بر خاک ریخت[M2]پیش ابر دست تو کاندر در افشانی نشست
[B][M1]بر در قصر چو فردوس تو رضوان بهشت[M2]شاخ طوبی را عصا کرد و به دربانی نشست
[B][M1]دید قصر شاه را بابرج جوزا هم کمر[M2]بنده خسرو چون عطارد در ثنا خوانی نشست
[A]
[B][M1]شکر گویم که به توفیق خداوند جهان[M2]بر سر نامه ز توحید نوشتم عنوان
[B][M1]نام این نامهٔ والاست «قران السعدین»[M2]کز بلندیش به سعدین سپهر ست قران
[B][M1]در تضرع به در حق که گنهکاران را[M2]داد باران گنه شوی ز عین غفران
[B][M1]نعت سلطان رسل ، آنکه مسیحا به درش[M2]پرده داری ست نشسته ز پس شاد روان
[B][M1]و صف معراج پیمبر که به شب روشن شد[M2]سراسری ش ز زلف سیه مشک فشان
[B][M1]مدحت شاه که نامش به فلک رفته چنانک[M2]نقش آن داغ شده خنگ فلک را بر ران
[B][M1]در خطاب شه عالم چو به سلک خدمتش[M2]آیم و این گهر چند فشانم ز زبان
[B][M1]صفت حضرت دهلی که سواد اعظم[M2]هست منشور وی از حرسهالله نشان
[B][M1]صفت مسجد جامع که چنان ست درو[M2]شجرهٔ طیبه هر سوی چو طوبی بجنان
[B][M1]صفت شکل مناره که ز رفعت سنگش[M2]از پی خنجر خورشید شده سنگ فشان
[B][M1]صفت حوض که در قالب سنگین گوئی[M2]ریخته دست ملک زآب خضر صورت جان
[B][M1]صفت فصل دی و سردی مهر شه شرق[M2]وامدن تیغ کشیده ز پی ضبط جهان
[B][M1]صفت آتش و آن گرم رویهاش به دی[M2]که شب و روز بود شمع دل و میوهٔ جان
[B][M1]جنبش شاه ز دهلی ز پی کین پدر[M2]گشتن آغاز غبار و شدن مهر نهان
[B][M1]صفت قصر نو و «شهر نو» اندر لب آب[M2]که بود عرصهٔ رفرف چو رف آن ایوان
[B][M1]صفت فصل خزان و بمغل عزم سپاه[M2]هم بر آن‌سان که به تاراج چمن باد خزان
[B][M1]صفت فصل بهاران که چنان گردد باغ[M2]که بدو نرگس نادیده بماند حیران
[B][M1]صفت موسم نوروز و طرب کردن شاه[M2]بزم دریا و کف دست چو ابر نیسان
[B][M1]صفت چتر سیاه که از پی چشم خورشید[M2]آن سیاهی که تو در خود طلبی هست همان
[B][M1]صفت چتر سپید از پس آن چتر سیاه[M2]چون شب قدر و سپیده دم عید از پس آن
[B][M1]صفت چتر که سبزست ز سرسبزی شاه[M2]برگ نیلوفری اندر سر دریای روان
[B][M1]صفت چتر که گل گز شده از گل گز او[M2]بر سرشاه ز گل سایه کند تابستان
[B][M1]وصف در باش که نزدیک شد از هیبت شاه[M2]گنگ ماندست زحیرت نکند کار زبان
[B][M1]صفت تیغ که با خصم نیامش گوید[M2]که زبهر تو فرو چند برم آب دهان
[B][M1]صفت چرخ کمائی که به بازوی شه است[M2]نیم چرخ ست که او نام نهاده ست کمان
[B][M1]صفت تیر که بارانش به غایت سخت ست[M2]سخت بارانی در تیرمه و درنیسان
[B][M1]صفت رایت لعل و سیه‌اندر سر شاه[M2]گشته خورشید میان شفق و شام نهان
[B][M1]عزم سلطان به سوی هند به پایان بهار[M2]راندن از شهر چو انبوهی گل از بستان
[B][M1]ذکر باز آمدن قلب شه از قتل مغل[M2]همچو گرگان ز رمه یا علمی از برخان
[B][M1]نامزد گشتن لشکر بیزک سوی «او د ه»[M2]صد سرافراز و ملک «باربک» اندر سرشان
[B][M1]صفت موسم گرما و بره رفتن شاه[M2]ابر بالای سرو باد به دنبال دوان
[B][M1]صفت خربزه کر پردلی آنجا که بود[M2]تیغ و طشتیش مهیا بسرآید غلطان
[B][M1]ذکر پیغام پدر سوی جگر گوشه خویش[M2]سوی یاقوت روان گشتن خونابهٔ کان
[B][M1]گفتن شاه جهان، پاسخ پیغام پدر[M2]قصه یوسف گم گشته به پیر کنعنان
[B][M1]باز پیغام پدر بر پسر خود که برزم[M2]پیل خویش از می خون مست کند در میدان
[B][M1]باز پاسخ ز پسر سوی پدر کاسپ مرا[M2]پیل بندست دو الی که بپیچد به عنان
[B][M1]باز پیغام پدرجانب فرزند عزیز[M2]ماجرای که زخون بود دلش را به میان
[B][M1]باز از شاه جهان پاسخ پیغام پدر[M2]شربت آب حیات از پی‌سوز هجران
[B][M1]از پدر آمدن شاه جهان کیکاووس[M2]بر برادر ، چو گل نو ببر سرو روان
[B][M1]رفتن شا کیومرث و به تو زک عارض[M2]برشه شرق بی‌کجا عرض این جوهر آن
[B][M1]اتصال مو و خورشید و قران سعدین[M2]چرخ گر دانست بگرد سرایشان گردان
[B][M1]صفت کشتی و در یابسیان کشتی[M2]موج دریای که رفته زکران تا به کران
[B][M1]ذکر در اسپ فرستادن سلطان به پدر[M2]هم بران گونه که در باغ وزد باد وزان
[B][M1]وصف اسپان که ز سرعت به خروج و به دخول[M2]نتوان خارج شان گفت نه داخل چون جان
[B][M1]صفت آن شب با قدر که تا مطلع فجر[M2]نزد آن روح ملک برد سلام یزدان
[B][M1]صفت شمع که چون بر سرش آید مقراض[M2]در زمان چاک زند پردهٔ ظلمت زمیان
[B][M1]صفت نور چراغی که اگر پرتو او[M2]نبود دردل شب کور بود پیر و جوان
[B][M1]صفت سیر بر وج و روشن منزلها[M2]که همه کار گزار فلک‌اند، از دوران
[B][M1]صفت اختر و آن طالع وو قت مسعود[M2]که گرفتند دو مسعود به یک برج قران
[B][M1]صفت باده که بینی چو خط بغدادش[M2]بی سوادیش بخوان نسخهٔ آب حیوان
[B][M1]وصف قرا به که بهر حرم دختر رز[M2]شیشه خانه است ببالای سرش روشندان
[B][M1]سخن از وصف صراحی که گر آن نازک را[M2]درگلو دست زنی ، خونش براید ز دهان
[B][M1]سخن از وصف پیاله که ز بس جنبش خون[M2]خون قرا به سوی اوست همه وقت گشان
[B][M1]صفت ساقی رعنا که کندمستان را[M2]به یک آمد شد خود، بی هش ومست و غلطان
[B][M1]صفت چنگ کی بی موست تن یکسانش[M2]موی ساق دگرش تا به زمین آویزان
[B][M1]صفت کاس رباب و بسرش کفچهٔ دست[M2]که دران کاسهٔ خالی ست نعم چند الوان
[B][M1]صفت نای که هر لحظه زدم دادن او[M2]کلهٔ مطرب بر باد شور چون انبان
[B][M1]صفت دف که در و دست کسان کوبد پای[M2]صحن کژ داشته و کوبش پابین بچه سان
[B][M1]صفت پرده و آن پرده نشینان شگرف[M2]که بهر دست نمایند هزاران دستان
[B][M1]صفت مائده خاص که از خوان بهشت[M2]چاشنی داد بهر کام و زبان لذت آن
[B][M1]صفت بیرهٔ تنبول که نزد همه خلق[M2]به ازان نیست نباتی به همه هندوستان
[B][M1]صفت نغمه گری‌های زنان مطرب[M2]که بسی لحن کند زهره چو گیرند الحان
[B][M1]صفت تاج مکلل که پسر یافت زشاه[M2]آن پسر کز سرکس تاج ستد از خاقان
[B][M1]صفت تخت که همچون فلک ثابته بود[M2]واز شه شرق به خورشید شرف داد مکان
[B][M1]صفت پیل که شه داد به فرزند عزیز[M2]که شد از جنبش او کوه چو دریا لرزان
[B][M1]صفت صبح و کلاه سیاه و چتر سپید[M2]رفتن شه به پدر روز و شب نور افشان
[B][M1]صفت چشمهٔ خورشید به دریای سپهر[M2]که کند پرتو او ماه سما را تابان
[B][M1]شب دیگر ز پی عیش ملاقات دو شاه[M2]وز پدر دادن پند و ز پسر گوش بران
[B][M1]در وداع دو گرامی که پدر را در اشک[M2]مردم دیده همی‌رفت زچشم گریان
[B][M1]صفت موسم باران و بره رفتن شاه[M2]جانب شهر شدن از لب «گهگهر» بکران
[B][M1]سخن از وصف قلم، آنکه بلوح محفوظ[M2]هست اول صفتش «ما خلق‌الله » بخوان
[B][M1]صفت محبره کا و گر چه سیاه دارد دل[M2]آن سیاهی دلش مایهٔ علم است و بیان
[B][M1]صفت کاغذ سیمین که پی دود قلم[M2]سیم سوزی شود و نقش برارد بریان
[B][M1]ذکر باز آمدن شاه بدو لتگهٔ شهر[M2]همچو بر جیس به قوس و قمر اندر سرطان
[B][M1]سخن از ختم کتاب و بخطا خواهش عذر[M2]که بجویند خطارا بدرستی برهان
[B][M1]صفت خاتمه و قطع تعلق کردن[M2]از پی اخترهٔ صحبت ارباب جهان
[B][M1]شد سخن ختم قبولی که خدایش داده ست[M2]تا ابد باقی او باد مبادش پایان
[END]
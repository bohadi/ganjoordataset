[START][A]
[B][M1]طوفان خون، ز چشم جهان جوش می زند
[M2]بر چرخ، نخل ماتمیان، دوش می زند
[B][M1]یا رب شب مصیبت آرام سوز کیست
[M2]امشب که برق آه رَهِ هوش می زند؟
[B][M1]روشن نشد که روز سیاه عزای کیست
[M2]صبحی که دم ز شام سیه پوش می زند؟
[B][M1]آیا غم که، تنک کشیده ست در کنار
[M2]چاک دلم که خندهٔ آغوش می زند؟
[B][M1]بسی نوشداروی دل غمدیدگان بود
[M2]آبی که اشک بر رخ مدهوش می زند
[B][M1]ساکن نمی شود نفس ناتوان من
[M2]زین دشنه ها که بر لب خاموش می زند
[B][M1]گویا به یاد تشنه لب کربلا حسین
[M2]طوفان شیونی ز لبم جوش می زند
[B2]تنها نه من، که بر لب جبریل نوحه هاست
گویا عزای شاه شهیدان کربلاست
[B][M1]شاهی که نور دیدهٔ خیرالانام بود
[M2]ماهی که بر سپهر معالی تمام بود
[B][M1]شد روزگار در نظرش تیره از غبار
[M2]باد مخالف از همه سو بس که عام بود
[B][M1]آب از حسین بُرّد و خنجر دهد به شمر
[M2]انصاف روزگار ندانم کدام بود؟
[B][M1]آبی که خار و خس، همه سیراب از آن شدند
[M2]آیا چرا بر آل پیمبر حرام بود؟
[B][M1]خون، دیدهها چگونه نگرید بر آن شهید
[M2]کز خون به پیکرش کفن لعل فام بود
[B][M1]دادی به تیر و نیزه تن پاره پاره را
[M2]زان رخنه ها چو صید مرادش به دام بود
[B][M1]آن خضر اهل بیت به صحرای کربلا
[M2]نوشید آب تیغ، ز بس تشنه کام بود
[B2]تفتند، زآتش عطش آن لعل ناب را
سنگین دلان مضایقه کردند آب را
[B][M1]ای مرگ زندگانی ازین پس وبال شد
[M2]جایی که خون آل پیمبر حلال شد
[B][M1]مهر جهان فروز امامت به کربلا
[M2]از بار درد، بدرِ تمامش هلال شد
[B][M1]شاخ گلی ز باغ امامت به خاک ریخت
[M2]زین غم، زبان بلبل گوینده لال شد
[B][M1]افتاده بین به خاک امامت ز تشنگی
[M2]سروی کزآب دیدهٔ زهرا نهال شد
[B][M1]تن زد درین شکنج بلا تا قفس شکست
[M2]بر اوج عرش، طایر فرخنده بال شد
[B][M1]شبنم به باغ نیست،که از شرم تشنگان
[M2]آبی که خورد گل، عرق انفعال شد
[B][M1]از خون اهل بیت که شادند کوفیان
[M2]دلهای قدسیان، همه غرق ملال شد
[B2]آن ناکسان، ز رویِ که دیگر حیا کنند
سبط رسول را، چو سر از تن جدا کنند؟
[B][M1]خونین لوای معرکهٔ کارزار کو؟
[M2]میدان پر از غبار بود، شهسوار کو؟
[B][M1]واحسرتا، که از نفس سرد روزگار
[M2]افسرده شد ریاض امامت، بهار کو؟
[B][M1]زان موجها که خون شهیدان به خاک زد
[M2]طوفان غم گرفته جهان را، غبار کو؟
[B][M1]اشکی که گرد کلفت خاطر برد کجاست؟
[M2]آهی که پاک بِسترد از دل غبار کو؟
[B][M1]تا کی خراش دیده و دل، خار و خس کند
[M2]آخر زبانهٔ غضب کردگار کو؟
[B][M1]کو مصطفی؟ که پرسد ازین امّت عنود
[M2]کای جانیان، ودیعت پروردگار کو؟
[B][M1]کو مرتضی؟ که پرسد ازین صرصر ستم
[M2]بود آن گلی که از چمنم یادگار، کو؟
[B2]ای شور رستخیز قیامت، درنگ چیست؟
آگه مگر نیی که به عالم عزای کیست؟
[B][M1]ای دل چه شد که از جگر افغان نمی کشی؟
[M2]آهی به یاد شاه شهیدان نمی کشی؟
[B][M1]سرها جدا فتاده، تن سروران جدا
[M2]در کربلا سری به بیابان نمی کشی؟
[B][M1]در ماتمی که چشم رسول است خون فشان
[M2]از اشک، غازه بر رخ ایمان نمی کشی؟
[B][M1]کردند بر سنان سرِ آن سروران تو
[M2]لخت جگر به خنجر مژگان نمی کشی؟
[B][M1]دستت رسا به نعمت الوان عشق نیست
[M2]تا آستین به دیدهٔ گریان نمی کشی
[B][M1]هامون، چرا نمی کنی از موج اشک پُر؟
[M2]این فوج را به عرصهٔ میدان نمی کشی؟
[B][M1]شرمی چرا نمی کنی از خون اهلبیت؟
[M2]ای تیغ کین، سری به گریبان نمی کشی؟
[B2]داد از تو، ای زمانهٔ بیدادگر که باز
شرمنده نیستی ز ستمهای جانگداز
[B][M1]نخل تری به تیشهٔ عدوان فکنده ای
[M2]از پا، ستون کعبهٔ ایمان فکنده ای
[B][M1]ازتشنگی سفینه آل رسول را
[M2]در خاک و خون، به لجّهٔ طوفان فکنده ای
[B][M1]ای خیره سر، ببین که سر انورکه را
[M2]در کربلا، چو گوی به میدان فکنده ای
[B][M1]از خنجر ستیزهٔ هر زادهٔ زباد
[M2]بس رخنه ها به سینهٔ مردان فکنده ای
[B][M1]شرمت ز کرده باد، که گیسوی اهل بیت
[M2]در ماتم حسین، پریشان فکنده ای
[B][M1]آتش به دودمان رسالت زدی و باز
[M2]خصمی به خانوادهٔ ویران فکنده ای
[B][M1]دامان خاک تیره، ز خون شد شفق نگار
[M2]طرح خصومتی به چه سامان فکنده ای!
[B2]جانهای مستمند، نگردند شادکام
قهر خدا اگر نکشد تیغ انتقام
[B][M1]خون از زبان خامه حزین، این قدر مریز
[M2]دستی به دل گذار، درتن شور رستخیز
[B][M1]خامش نشین دلاکه به جایی نمی رسد
[M2]با روزگار خصمی و با آسمان ستیز
[B][M1]آسودگی محال بود در بسیط خاک
[M2]مرّیخ دشنه دارد و رامح سنان ستیز
[B][M1]تن زن دببن شکنج تن و صبرپیشهکن
[M2]گیرم که پای سعی بود، کو ره گریز؟
[B][M1]عبرت تو را بس است ز احوال رفتگان
[M2]زندانی حیات بود، یوسف عزیز
[B][M1]یا رب به جیب پاک جوانان پارسا
[M2]یا رب به نورسینهٔ پاکان صبح خیز
[B][M1]یا رب به اشک چشم یتیمان خسته دل
[M2]یا رب به خون گرم جگرهای ریز ریز
[B2]کز قید جسم تیره، چو جان را رها کنی
حشر مرا به زمرهٔ آل عبا کنی؟
[END]
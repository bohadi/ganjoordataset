[START][A]
[B][M1]مرغ سحر ناله سر کن[M2]داغ مرا تازه‌تر کن
[B][M1]زآه شرربار این قفس را[M2]برشکن و زیر و زبر کن
[B][M1]بلبل پربسته! ز کنج قفس درآ[M2]نغمهٔ آزادی نوع بشر سرا
[B][M1]وز نفسی عرصهٔ این خاک توده را[M2]پر شرر کن
[B][M1]ظلم ظالم، جور صیاد[M2]آشیانم داده بر باد
[B][M1]ای خدا! ای فلک! ای طبیعت![M2]شام تاریک ما را سحر کن
[B][M1]نوبهار است، گل به بار است[M2]ابر چشمم ژاله‌بار است
[B][M1]این قفس چون دلم تنگ و تار است[M2]شعله فکن در قفس، ای آه آتشین!
[B][M1]دست طبیعت! گل عمر مرا مچین[M2]جانب عاشق، نگه ای تازه گل! از این
[B][M1]بیشتر کن[M2]مرغ بیدل! شرح هجران مختصر، مختصر، مختصر کن
[B][M1]عمر حقیقت به سر شد[M2]عهد و وفا پی‌سپر شد
[B][M1]نالهٔ عاشق، ناز معشوق[M2]هر دو دروغ و بی‌اثر شد
[B][M1]راستی و مهر و محبت فسانه شد[M2]قول و شرافت همگی از میانه شد
[B][M1]از پی دزدی وطن و دین بهانه شد[M2]دیده تر شد
[B][M1]ظلم مالک، جور ارباب[M2]زارع از غم گشته بی‌تاب
[B][M1]ساغر اغنیا پر می ناب[M2]جام ما پر ز خون جگر شد
[B][M1]ای دل تنگ! ناله سر کن[M2]از قویدستان حذر کن
[B][M1]از مساوات صرفنظر کن[M2]ساقی گلچهره! بده آب آتشین
[B][M1]پردهٔ دلکش بزن، ای یار دلنشین![M2]ناله برآر از قفس، ای بلبل حزین!
[B][M1]کز غم تو، سینهٔ من پرشرر شد[M2]کز غم تو سینهٔ من پرشرر، پرشرر، پرشرر شد
[END]
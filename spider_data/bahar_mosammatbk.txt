[START][A]
[B][M1]انگور شد آبستن هان ای بچهٔ حور
[M2]برخیز و به گهواره فکن بچهٔ انگور
[B][M1]چندانش مهل کز دم دی گردد رنجور
[M2]کامد دی و افسرد دم ماه و دم هور
[B2]برکرد سیه ابر، سر ازکوه نشابور
واراست ز خوارزم سپه تا در بلغار
[B][M1]در هر باغ از برف و شاقی و نقیبی است
[M2]بر هر شاخ از زاغ خروشی و نعیبی است
[B][M1]شمشاد حبیبی و سیه زاغ رقیبی است
[M2]وز برف شبانه به سر سرو نصیبی است
[B2]گوئی به‌صف بار ملک‌زاده خطیبی است
دستار فرو برده به کافور و به زنگار
[B][M1]آن سودهٔ سیم است که در دست نسیمست
[M2]وان کوه‌، بیندوده بدان سودهٔ سیم است
[B][M1]خورشید به‌ میغ اندر چون روی سقیم است
[M2]یا در بن دربا ید بیضای کلیم است
[B2]وان شاخهٔ بید ای عجبی سخت کریم است
کافشاند چون دست ملک درهم و دینار
[B][M1]زین پیش چو عمال خزان باز رسیدند
[M2]وان خیمهٔ زربفت خزان باز کشیدند
[B][M1]دهقان پسران هر سو در باغ دویدند
[M2]جز از بچگان در وی جنبنده ندیدند
[B2]خندان بدویدند وگلوشان ببریدند
بی‌ هیچ عفو جستن‌، بی‌ هیچ ستغفار
[B][M1]چون یافت کدیور گنه بچه گکان را
[M2]بربست به زنجیر دوگان را و سه گا‌ن را
[B][M1]وانگه به درون درشد و دید آن همگان را
[M2]وز آن همه گان پاک بپرداخت مکان را
[B2]وان جمله بیاورد و بینباشت دکان را
تا زانهمه یک روز بیفروزد بازار
[B][M1]بنهاد پس آن دخترکان را به سبد بر
[M2]برد آنهمه را تفت سوی خانهٔ خود بر
[B][M1]قومی دید آبست به پنجاه و به صد بر
[M2]مسکین به غلط رفت و گمان برد به بدبر
[B2]دست و سرشان کوفت به پنجاه لگد بر
چندان که‌ ز تنشان‌ خوی‌ و خون رفت به یکبار
[B][M1]وانگاه نگه کرد بدان حال تبه‌شان
[M2]زان کرده پشیمان شد و بخشود گنهشان
[B][M1]وآورد ز چرخشت سوی خفتنگه‌شان
[M2]بر روی فرو بست ز هر بیهده رهشان
[B2]می‌داشت نهان زیدر تا یک دو سه مه‌شان
چندان که برند از یاد آن محنت و تیمار
[B][M1]چون ماه چهارم شد، یک روز نهفته
[M2]بشتافت بدانجا که بدند آنان خفته
[B][M1]تا پرسد و جوید که چه بوده است و چه رفته
[M2]جوید خبر زان گره خستهٔ تفته
[B2]جز انجم رخشنده و گل‌های شکفته
هرچند فزون جست او کمتر دید آثار
[B][M1]چون دید بدان بلعجبی گفت به‌ ناگاه
[M2]صد سبحان‌الله و دوصد سبحان‌الله
[B][M1]این جمله کیانند بدین آب و بدین جاه
[M2]نی خورشید اینجای فراز آمده نی ماه
[B2]نی روز گشادم رخ اینان نه شبانگاه
این فرخی و خوبی کی گشت پدیدار
[B][M1]اینانند آنان که دو سه ماه ازین پیش
[M2]آوردمشان از رز زی مصطبهٔ خویش
[B][M1]وانگه به لگد کردم پشت و برشان ریش
[M2]چونان بنهادمشان یک روز کم و بیش
[B2]پس اینجای افکندمشان بیکس و بیخویش
بی‌هیچ رعایت‌گر و بی‌هیچ پرستار
[B][M1]امروز به صد عزت و تمکینند اینان
[M2]با دیگر رسم و دگر آئینند اینان
[B][M1]دلبند خوش و نغز و نگارینند اینان
[M2]گوئی مگر از خلخ و از چینند اینان
[B2]یا مهر و مه و زهره و پروینند اینان
یا خود مگر این خانه سپهریست پُر انوار
[B][M1]دهقان سپس ازکوشش و فریاد و هیاهو
[M2]پیش آرد مینائی پاکیزه چو مینو
[B][M1]برگیرد از آن بادهٔ نغز خوش نیکو
[M2]کز لاله ستدگونه و از مشگ ستد بو
[B2]پاکیزه و گلگون چو رخ یار نکو رو
فرخنده و روشن چو دل شاه نکوکار
[B][M1]نک آذرماه است و می حمری باید
[M2]بر شعر بهاری سمن‌بری باید
[B][M1]شاهان را آزادگی و حری باید
[M2]قطران شدم اینک ز تو بونصری باید
[B2]با گفتهٔ من گفت منوچهری باید
تا هر دو برآیند به یک مایه و مقدار
[A]
[B][M1]زال زمستان‌ گریخت از دم بهمن
[M2]آمد اسفند مه به فر تهمتن
[B][M1]خور به‌فلک ‌تافت‌ همچو رای ‌پشوتن
[M2]آتش زردشت دی فسرد به گلشن
[B2]سبزه چو گشتاسب خیمه زد به گلستان
[B][M1]قائد نوروز چتر آینه گون زد
[M2]ماه سفندار مذ طلایه برون زد
[B][M1]ساری منقار و ساق پای به خون زد
[M2]هدهد بر فرق تاج بوقلمون زد
[B2]زاغ برون برد فرش تیره ز بستان
[B][M1]ماه دگر نوبهار، جیش براند
[M2]از سپه دی سلاح‌ها بستاند
[B][M1]کل را بر تخت خسروی بنشاند
[M2]بلبل دستانسرا نشید بخواند
[B2]همچو من اندر مدیح حجت یزدان
[B][M1]صدرا، ... خادم باشی
[M2]کرده به تکذیب من جفنگ تراشی
[B][M1]گوئی خود مرتشی نبوده و راشی
[M2]حیفست آنجا که دادخواه تو باشی
[B2]برمن مسکین نهند این همه بهتان
[B][M1]گر ره مدحش به پیش گیرم ننگست
[M2]ورکنمش هجو راه قافیه تنک است
[B][M1]صرف‌نظر گر کنم ز بسکه دبنگست
[M2]گوید پای کمیت طبعم لنگ است
[B2]به که برم شکوه پیش شاه خراسان
[B][M1]گویم شاها شده است باشی پر لاف
[M2]از ره عدوان به عیب بنده سخن باف
[B][M1]چاره کنش گر به بنده باشدت الطاف
[M2]گویم و دارم یقین که از ره انصاف
[B2]شاه خراسان دهد جزای وی آسان
[B][M1]تا که تبرّا بود به کار و تولّا
[M2]تا که پس از لا رسد سُرادق الا
[B][M1]خرّم و سرسبزمان به همت مولا
[M2]بر تو مبارک کند خدای تعالی
[B2]شادی مولود شاه خطهٔ امکان
[A]
[B][M1]ای نگار روحانی‌، خیز و پرده بالا زن
[M2]در سوادق لاهوت کوس لا و الا زن
[B][M1]در ترانهٔ معنی دم ز سر مولا زن
[M2]وانگه از غدیر خم بادهٔ تولا زن
[B2]تا ز خود شوی بیرون زین شراب روحانی
[B][M1]کز صفای او روشن جان باده‌ نوش امد
[M2]در خم‌ غدیر امروز باده‌ای به جوش آمد
[B][M1]کان صنم که از عشاق برده عقل‌ و هوش آمد
[M2]وان مبشر رحمت باز در خروش آمد
[B2]با هیولی توحید در لباس انسانی
[B][M1]آن حبیب و صد معراج‌،‌ آن کلیم و صد سینا
[M2]حیدر احد منظر احمد علی سیما
[B][M1]بزم قرب را محرم‌، راز غیب را دانا
[M2]در جمال او ظاهر سر علم‌الاسما
[B2]ملک قدس را سلطان‌، قصر صدق را بانی
[B][M1]خاتم وفا را لعل‌، لعل راستی را کان
[M2]قلزم صفا را فلک‌، فلک صدق را سکان
[B][M1]اوست قطبی از اقطاب‌، اوست رکنی از ارکان
[M2]ممکنی است بی‌ایجاب‌، واجبی است بی‌امکان
[B2]ثانی‌ایست بی‌اول‌، اولی است بی‌ثانی
[B][M1]در غدیر خم یزدان گفت مر پیمبر را
[M2]کز پی کمال دین شو پذیره حیدر را
[B][M1]پس پیمبر اندر دشت بر نهاد منبر را
[M2]برد بر سر منبر حیدر فلک فر را
[B2]شد جهان دل روشن زان دو شمس نورانی
[B][M1]گفت بشنوید ای قوم قول حق تعالی را
[M2]هم به جان بیاویزید گوهر تولا را
[B][M1]پوزش آورید از جان این ستوده مولی را
[M2]این وصی برحق را این ولی والا را
[B2]با رضای او کوشید در رضای یزدانی
[B][M1]اوست کز خم لاهوت نشأهٔ صفا دارد
[M2]در خریطهٔ تجرید گوهر وفا دارد
[B][M1]در جبین و جان پاک نور کبریا دارد
[M2]در تجلی ادراک جلوهٔ خدا دارد
[B2] در رخش بود روشن رازهای رحمانی
[B][M1]کی رسد به مدح او وهم مرد دانشمند
[M2]کی‌ توان به‌ وصف او دم‌زدن ز چون و چند
[B][M1]به که عجز مدح آرم از پدر سوی فرزند
[M2]حجت صمد مظهر آیت احد پیوند
[B2]شبل حیدر کرار، خسرو خراسانی
[B][M1]پور موسی جعفر آیت‌اله اعظم
[M2]آنکه هست از انفاسش زنده عیسی مریم
[B][M1]در تحقق ذاتش گشته خلقت عالم
[M2]آفتاب کز رفعت بر فلک زند پرچم
[B2]می کند به درگاهش صبح و شام دربانی
[B][M1]عقل و وهم کی سنجند اوج کبریایش را
[M2]جان و دل چسان گویند مدحت و ثنایش را
[B][M1]گر رضای حق جویی رو بجو رضایش را
[M2]هرکه در دل افرازد رایت ولایش را
[B2]همچو خواجه بتواند دم زد از مسلمانی
[A]
[B][M1]پادشاها ز ستبداد چه داری مقصود
[M2]که از این کار جز ادبار نگردد مشهود
[B][M1]جودکن در ره مشروطه که گردی مسجود
[M2]«‌شرف مرد به ‌جود است و کرامت به‌ سجود»
[B2]«‌هر که این هر دو ندارد عدمش به ز وجود»
[B][M1]ملکا جور مکن پیشه و مشکن پیمان
[M2]که مکافات خدائیت بگیرد دامان
[B][M1]خاک بر سر کندت حادثهٔ دور زمان
[M2]«‌خاک مصر طرب‌انگیز نبینی که همان‌»
[B2]«‌خاک مصر است ولی بر سر فرعون و جنود»
[B][M1]ملکا خودسری و جور تو ایران سوز است
[M2]به مکافات تو امروز وطن فیروز است
[B][M1]تابش نور مکافات نه از امروز است
[M2]«‌این‌همان چشمهٔ خورشیدجهان‌افروز است‌»
[B2]« که همی تافت بر آرامگه عاد و ثمود»
[B][M1]بیش از این شاها بر ربشهٔ خود تیشه مزن
[M2]خون ملت را در ورطهٔ ذلت مفکن
[B][M1]بیخ خود را به‌ هوا و هوس نفس مکن
[M2]«‌قیمت خود به ملاهی و مناهی مشکن‌»
[B2]« گرت ایمان درست است به روز موعود»
[B][M1]کشت ملت راکردی ز ستم پاک درو
[M2]شدکهن قصهٔ چنگیز ز بیداد تو نو
[B][M1]به جهان دل ز چه‌بندی پس‌ازین گفت و شنو
[M2]«‌ای که در نعمت و نازی به جهان غره مشو»
[B2]« که محالست درین مرحله امکان خلود»
[B][M1]بگذر از خطه تبریز و مقام شهداش
[M2]بشنوآن قصهٔ جانسوز و دل از غم بخراش
[B][M1]اندر آن خطه پس از آن کشش و آن پرخاش
[M2]«‌خاک راهی که بر آن می گذری ساکن باش‌»
[B2]« که‌ عیو‌‌ن است‌ و جفون‌ است‌ و خدود است و قدود»
[B][M1]شاه یک دل نشد وکار هباگشت و هدر
[M2]ملت خسته‌، درین مرحله کن فکر دگر
[B][M1]پای امید منه بر در شاه خود سر
[M2]«‌دست حاجت چو بری ییش خداوندی بر»
[B2]« که کریم است‌و رحیم‌است و غفوراست و ودود»
[B][M1]شاه خود کیست بدین کبر و انانیت او
[M2]تا نکو باشد دربارهٔ ما نیت او
[B][M1]ما پرستندهٔ حقیم و الوهیت او
[M2]« کز ثری تا به ثریا به عبودیت او»
[B2]«‌همه در ذکر و مناجات و قیامند و قعود»
[B][M1]سر زند کوکب مشروطه ز گردون کمال
[M2]به سر آید شب هجران و دمد صبح وصال
[B][M1]کار نیکو شود از فرّ خدای متعال
[M2]«‌ای که در شدت فقری و پریشانی حال‌»
[B2]«‌صبرکن کاین دوسه روزی به‌سر آید معدود»
[B][M1]جز خطاکاری ازین شاه نمی باید خواست
[M2]کانچه ما در او بینیم سراسر به خطاست
[B][M1]مدهش پند که بر بدمنشان پند هباست
[M2]«‌پند سعدی که کلید در گنج سعداست‌»
[B2]«‌نتواند که به‌جا آورد الا مسعود»
[A]
[B][M1]مژده که آمد برون خاطر ما ز انتظار
[M2]مژدهٔ فتح‌الفتوح داد به ما کردگار
[B][M1]حق در رحمت گشود بر دل امیدوار
[M2]فتح به ما شد قرین‌، بخت به ما گشت‌ یار
[B2]ناصر ملت نمود فتحی بس نامدار
هذا فتحٌ قریب‌، هذا نصرٌ مبین
[B][M1]باز به ما یار گشت نصرت دادار ما
[M2]عاقبتی نیک داد کوشش بسیار ما
[B][M1]زار شد آن کس که بود در پی آزار ما
[M2]عرصهٔ گیهان گرفت فر سپهدار ما
[B2]دین را پاینده کرد همت سردار ما
غیرت آن است آن‌، همت این است این
[B][M1]همت ستار اگر عرصهٔ دنیا گرفت
[M2]فر سپهدار نیز اوج ثریا گرفت
[B][M1]کار مساواتیان یکسره بالا گرفت
[M2]مجلسِ رفته‌به‌باد بارِ دگر پا گرفت
[B2]نابغهٔ روزگار دامن اعدا گرفت
فهذه النائبات حق للمشرکین
[B][M1]ایزد قوت فزود ملت آزاد را
[M2]وانگه تأیید کرد سپهبد راد را
[B][M1]تا کند از بیخ و بن ریشهٔ بیداد را
[M2]گاه فزونی رسید معدلت و داد را
[B2]قافیه از دست رفت جیش ستبداد را
ایمان شد سربلند، فبشرالمؤمنین
[B][M1]خائن دین‌خوار شد، زان یرش مردوار
[M2]عرصهٔ دربار را محنت و غم شد دچار
[B][M1]قهر خدائی کشید یکسره زایشان دمار
[M2]ملت آزاد کرد جنبش خویش آشکار
[B2]حامی ملت رسید با سپه بختیار
حشتمش اندر یسار، شوکتش اندر یمین
[B][M1]کوشش بدخواه ما یکسره شد بی‌اثر
[M2]خلع شد و طرد شد دشمن بیدادگر
[B][M1]به تخت شاهی نشست پادشه نامور
[M2]سلطان احمد که هست زینت تاج و کمر
[B2]باشد تا این پسر نه بر طریق پدر
زینت‌ بخشد به‌ ملک‌، آئین بخشد به‌ دین
[B][M1]تا که جهانست کار، به کام احرار باد
[M2]شاه جوانبخت را فضل خدا یار باد
[B][M1]دانش دانشوران پیشرو کار باد
[M2]مجلس مشروطه را خدا نگهدار باد
[B2]تا به ابد کردگار یار سپهدار باد
به حرمت المصطفی و آله الطاهرین
[A]
[B][M1]شاه نو بر تختگه ماواگرفت
[M2]بار دیگر حق به مرکز جاگرفت
[B][M1]بار دیگرکار ما بالاگرفت
[M2]آتش اندر خصم بی‌پروا گرفت
[B2]مجلس سرگشته از نو پاگرفت
[B][M1]کام مفسد مظهر خمیازه شد
[M2]شهر ظلم و جور بی‌دروازه شد
[B][M1]نام آزادی بلندآوازه شد
[M2]حمد یزدان‌، جان ملت تازه شد
[B2]شکر ایزد، کار ما بالا گرفت
[B][M1]آنکه کرد از نیکوئی کار وطن
[M2]آفرین‌ها بر سپهدار وطن
[B][M1]آنکه گشت از جان و دل یار وطن
[M2]نیز صد تحسین به سردار وطن
[B2]زبن دو تن کار وطن مبناگرفت
[B][M1]کار ما ترویج آئین است و بس
[M2]زین کشاکش قصد ما این است و بس
[B][M1]کام ما زین شهد، شیرین است وبس
[M2]ملجوئ ما حجت دین است و بس
[B2]بود لطف او که دست ما گرفت
[B][M1]روز شادی و سرور است ای بهار
[M2]چشم استبداد کور است ای بهار
[B][M1]عیش و شادی از تو دور است ای بهار
[M2]هم به تشویقت قصور است ای بهار
[B2]زانکه گردون کینهٔ دانا گرفت
[A]
[B][M1]فلق لیل‌الفراق‌، وریح وصل تفوح
[M2]وصاح دیک‌الصباح‌، فقم لاجل‌الصبوح
[B][M1]زان می گلگون بیار، نهفته از عهد نوح
[M2]کوکب برج ظفر گوهر درج فتوح
[B2]نیرو بخشای تن‌، راحت‌افزای روح
نه‌ جان که انباز جان‌، نه‌ خون که‌ همرنگ خون
[B][M1]خیزکه آزادوار روز و شبان می‌زنیم
[M2]هرکه کند منع می تاخته بروی زنیم
[B][M1]بر فرس پردلی بار دگر هی زنیم
[M2]ز آذر آبادگان یکسره بر ری زنیم
[B2]از می‌فتح و ظفر جام پیاپی زنیم
به یاد سالار دین‌، به رغم بدخواه دون
[B][M1]حضرت ستارخان‌، سپهبد نامدار
[M2]امیر نصرت پژوه‌، هژبر دشمن شکار
[B][M1]پیل دمان روز رزم‌، شیر ژیان وقت کار
[M2]تیغش مغفر شکاف‌، تیرش خفتان کذار
[B2]آنکه بهٔک دار وگیر، آنکه ز یک گیر ودار
کرد ز خون عدو دشت و دمن لاله گون
[B][M1]عین‌الدوله که بود دیدهٔ شه سوی او
[M2]پشت ستبدادیان گرم ز بازوی او
[B][M1]شاه به اسب و سوار فزود نیروی او
[M2]کرد به تبریز رخ جیش جهان جوی او
[B2]پر شد صحرا و دشت از تک اردوی او
بر شد گرد سپاه بر فلک نیلگون
[B][M1]رسید و آغاز کار خواست به نیرنگ و رنگ
[M2]به حلیه آرد شتاب‌، به کوشش آرد درنگ
[B][M1]دید چو نیرنگ او نیک نبخشید رنگ
[M2]با سپه و تیپ ‌و توپ به‌ جنگ بگشود چنگ
[B2]نیز ز سوی دگر تاخت به میدان جنگ
دلیر فرخ‌نژاد، امیر والا شئون
[B][M1]فدائیان وطن هریک چون قسوره
[M2]فوجی در میمنه‌، فوجی در میسره
[B][M1]مرکز پیکار را گشت اجل دایره
[M2]گشت ز شلیک توپ کار عدو یکسره
[B2]جمله هزیمت شدند جانب کوه و دره
گرفته راه فرار، شکسته پای سکون
[B][M1]مژده که بالا گرفت دولت ستارخان
[M2]شهره آفاق شد صولت ستارخان
[B][M1]کوس جلالت نواخت نصرت ستارخان
[M2]بار دگر در رسید نوبت ستارخان
[B2]سر به فلک برکشید رایت ستارخان
رایت بیداد و جورگشت از او سرنگون
[B][M1]کسان که کار جهان بهر خدا کرده‌اند
[M2]رایتی از معدلت بر سرپا کرده‌اند
[B][M1]حکم به حق رانده‌اندکار به جاکرده‌اند
[M2]وآنانک از عدل و داد روی فراکرده‌اند
[B2]جمله خطا رفته‌اند، جمله خطا کرده‌اند
فلاتوجه لهم دعهم فهم خاطئون
[B][M1]زین گره بی‌خرد چشم نکوئی مدار
[M2]کشان ز بی‌دانشی گشته تبه روزگار
[B][M1]باش کزینان کشد قهر خدایی دمار
[M2]شعلهٔ قهر خدا زود شود آشکار
[B2]حامی ملت رسید با سپهی بی‌شمار
سازد این قوم را یکسره خار و زبون
[B][M1]ای گره شه‌پرست روی به راه آورند
[M2]روی به راه آورید پشت به شاه آورید
[B][M1]لشکر ملت رسید، عذرگناه آورید
[M2]درکنف لطفشان جمله پناه آورید
[B2]عذر جنایات را ز جان گواه آورید
فلیستجیبوا لکم ان کنتم صادقون
[B][M1]زودا! زودا!که عدل منظره بالا زند
[M2]حضرت ستارخان خیمه به صحرا زند
[B][M1]پای تقدم نهد کوس معادا زند
[M2]توپ شرر بار او لطمه بر اعدا زند
[B2]کوکب اقبال سر از افق ما زند
اختر بخت عدو زود شود واژگون
[B][M1]همت ستارخان چون به وطن یار شد
[M2]باقر خانش ز جان یار وفادار شد
[B][M1]در همه‌جا یار او ایزد ستار شد
[M2]این یک سالار شد آن یک سردار شد
[B2]زبن سر و سالار، کار محکم و ستوار شد
عمر عدوگشت کم فر وطن شد فزون
[B][M1]صورت کبر و نفاق شد ز تو پیراسته
[M2]صفحهٔ تاربخ دهر شد زتو آراسته
[B][M1]بنشست از تیغ تو فتنهٔ برخاسته
[M2]قوت خصم تورا روز و شبان کاسته
[B2]این همه فر و جلال برتو خدا خواسته
می‌نتوان با خدای دم زدن از چند و چون
[B][M1]تا تو گرفتی قبول از علمای نجف
[M2]فر تو پیشی گرفت از امرای سلف
[B][M1]نصرت و اقبال و جاه پیش تو بربست صف
[M2]گشته به تیر بلا سینهٔ خصمت هدف
[B2]دوران‌ دوران تو است شاد زی و لاتخف
ان الله معک فی ای وقت تکون
[A]
[B][M1]هیچ دانی که چه کردیم به مادر من و تو
[M2]یا چه کردیم بهم‌، جان برادر من و تو
[B][M1]سعی کردیم به وبرانی کشور من و تو
[M2]رو، که اف بر تو و من باشد و تف بر من و تو
[B2]هر دومان مایهٔ ننگیم امان از من وتو
من و تو هر دو جفنگیم امان از من و تو
[B][M1]از همان اول‌، ما و تو بهم رنگ زدیم
[M2]وز سر جهل بهم حیله و نیرنگ زدیم
[B][M1]سنگ برداشته بر کلهٔ هم سنگ زدیم
[M2]گاه تریاک کشیدیم و گهی بنگ زدیم
[B2]من و تو بس که دبنگیم امان از من و تو
من و تو هر دو جفنگیم امان از من و تو
[B][M1]مستبد گشتم و تو باز مساوات شدی
[M2]یا که من صاحب ثروت شده تو لات شدی
[B][M1]اعتدالی شده مخلص‌، تو دموکرات شدی
[M2]الغرض من چو تو لات و تو چو من مات‌ شدی
[B2]باز هم بر سر جنگیم‌، امان از من و تو
من و تو هردو جفنگیم امان از من وتو
[B][M1]هرچه تو نقش زدی بنده زدم وارویش
[M2]هرچه مقصود تو شد، بنده دویدم رویش
[B][M1]تو رخ مام وطن کندی و من گیسویش
[M2]چشم او به نشده گشت خراب ابرویش
[B2]خوب نقاش زرنگیم امان از من و تو
من و تو هر دو جفنگیم امان از من و تو
[B][M1]من به عنوان وکالت تو به عنوان دگر
[M2]جلب کردیم بسی فایده زبن مردم خر
[B][M1]نشد از ما و تو حاصل به کسی غیر ضرر
[M2]بلکه گشت ایران از روز نخستین بدتر
[B2]ما هم افتاده و لنگیم امان از من و تو
من و تو هردو جفنگیم امان از من و تو
[B][M1]ای برادر تو خری من ز تو خرتر بالله
[M2]بهتر از ما و تو دانی چه بود؟ خر، بالله
[B][M1]خر به چاله ننهد پای مکرر بالله
[M2]زین خریت‌ها ویران شده کشور بالله
[B2]ما به فکر خر لنگیم امان ازمن و تو
من و تو هردو جفنگیم امان از من و تو
[B][M1]حرکت دادیم آغاز، دم وگردن و گوش
[M2]قاله قاله بفکندیم و نمودیم خروش
[B][M1]چونکه غیری به میان آمد گشتیم خموش
[M2]پیش بیگانه حقیریم و ذلیلیم چو موش
[B2]با خودی همچو پلنگیم‌، امان از من و تو
من و تو هر دو جفنگیم امان از من و تو
[B][M1]از پی مام وطن خوب عروسی کردیم
[M2]بهر این مرغک خود خوب خروسی کردیم
[B][M1]با مسلمانان آهنگ مجوسی کردیم
[M2]الغرض پر، خنکی کرده و لوسی کردیم
[B2]لایق سیلی و سنگیم امان از من وتو
من و تو هردو جفنگیم امان از من وتو
[B][M1]حالت ما و تو امروز چنین است بهار
[M2]روح مشروطه ز ما و تو غمین است بهار
[B][M1]ای بسا فتنه که ما را به کمین است بهار
[M2]روش و سیرت وکردار گر این است بهار
[B2]تا ابد واز و ولنگیم امان از من وتو
من و تو هر دو جفنگیم امان از من و تو
[A]
[B][M1]مژده که روی خدا ز پرده برآمد
[M2]آیت داور به خلق جلوه گر آمد
[B][M1]بی‌خبران را ز فیض کل خبر آمد
[M2]مظهرکل در لباس جزء درآمد
[B2]معنی واجب گرفت صورت امکان
[B][M1]شعشعه گسترد جلوهٔ صمدانی
[M2]گشت عیان سرّ صادرات نهانی
[B][M1]طاق طلب را قویم گشت مبانی
[M2]شاهد غیبی رسید و داد نشانی
[B2]از لمعات جمال قادر سبحان
[B][M1]از فلک کون تافت اختر تجرید
[M2]نفس احد سرزد ازهیولی توحید
[B][M1]لم‌یلد امروز یافت کسوت تولید
[M2]آنکه بدو زنده گشت هر سه موالید
[B2]وآنکه بدو تازه گشت چار خشیجان
[B][M1]عقل نخستین بزرگ صادر اول
[M2]کالبد مستنیر و جان ممثل
[B][M1]راه بدی را یکی فروخته مشعل
[M2]هادی و مهدی سمی احمد مرسل
[B2]حجة غایب ولی ایزد منان
[B][M1]قاعده ‌پرداز کارگاه الهی
[M2]راز جهان را دلش خبیرکماهی
[B][M1]جاهش برتر ز حد لایتناهی
[M2]فکربه کنه جلال و قدرش واهی
[B2]عقل به قرب کمال و جاهش حیران
[B][M1]شاهد غیبی و دلبر ازلی اوست
[M2]پرده‌نشین حریم لم‌یزلی اوست
[B][M1]باری سر خفی و نور جلی اوست
[M2]مرشد و مولا و پیشوا و ولی اوست
[B2]خواهش پیدا شمار و خواهش پنهان
[B][M1]ای قمر تابناک برج امامت
[M2]وی گهر آبدار درج کرامت
[B][M1]ای به قد و قامت تو شور قیامت
[M2]خیز و برافراز یک ره آن قد و قامت
[B2]خیز و برافروز یک‌ره آن رخ رخشان
[B][M1]غیر تو ای کنز مخفی احدیت
[M2]کیست که پیدا کند کنوز هویت
[B][M1]از تو عیان است جلوه صمدیت
[M2]هیچ تو را با خدای نیست دوئیت
[B2]ذات تو با ذات هواست یکسر و یکسان
[B][M1]خیز و عیان کن به خلق جلوهٔ دادار
[M2]خیز که حق خفت و گشت باطل بیدار
[B][M1]گر نکنی پای در رکاب ظفر یار
[M2]منتظرانت زنند ای شه ابرار
[B2]دست به دامان شهریار خراسان
[B][M1]زادهٔ موسی که طور اوست حریمش
[M2]عیسی گردون‌نشین غلام قدیمش
[B][M1]هر دو جهان ریزه‌خوار کف کریمش
[M2]آن که به فرمان واجب‌التعظیمش
[B2]بر جهد از نقش پرده ضیغم غژمان
[B][M1]خرگه ناسوت هست پایهٔ پستش
[M2]مسند لاهوت جایگاه نشستش
[B][M1]عقل خردمند گشته واله و مستش
[M2]غیرخدایش‌ مخوان که ‌هست ‌شکستش
[B2]بخ‌بخ از این عز و این جلالت و این شأن
[B][M1]ذاتش آئینهٔ خدای نما شد
[M2]گرچه خدا نیست کی جدا ز خدا شد
[B][M1]درگه او زیب بخش عرش علا شد
[M2]هر که به درگاه او ز روی صفا شد
[B2]ز اهل صفا شد بسان خواجه دوران
[A]
[B][M1]شب است و بساط عیش، به خوبی مرتب است
[M2]شبی را که جان در او، به رقص آید امشب است
[B][M1]به هجران و وصل دوست‌، دل و تن مرکب است
[M2]دل از وصل در نشاط‌، تن از هجر در تب است
[B2]در این قصه نکته‌هاست در این رشته تارها
[B][M1]دل‌افروز ماه من کجایی که شب رسید
[M2]زمان تعب گذشت‌، اوان طرب رسید
[B][M1]عجم‌وار باده ده که عید عرب رسید
[M2]دل و جان بدسگال زمحنت به لب رسید
[B2]رسید آنکه داشت دل از او انتظارها
[B][M1]از این عید و جشن شد دل خسته شادمند
[M2]زهی عید دلفروز، زهی جشن ارجمند
[B][M1]ایا آنکه عارضت نشاطی است بی گزند
[M2]درین محفل سرور ز لب ده گلاب و قند
[B2]که یکسر برون شود ز سرها، خمارها
[B][M1]به شعبان مه ای ندیم‌، دل و جان منور است
[M2]بسی این خجسته ماه دلاویز و دلبر است
[B][M1]ز دیگر شهور دهر به رتبت فزونتر است
[M2]بلی افتخار او به فرزند حیدر است
[B2]حسین آنکه دین کند از او افتخارها
[B][M1]حسین آنکه از رخش دل شیعه روشن است
[M2]به تاریکی ضلال‌، رخش نور معلن است
[B][M1]خود این گفتهٔ نبی به گیتی مبرهن است
[M2]که باشم من از حسین‌، حسین نیز از من است
[B2]بلی این حدیث را نبی گفته بارها
[B][M1]به خاک در حسین ز جان انتساب ماست
[M2]به کویش امید ماست‌، به سویش حساب ماست
[B][M1]به تعدیل رای او صواب و عقاب ماست
[M2]حسین آسمان ماست‌، حسین آفتاب ماست
[B2]به سرپنجهٔ حسین گشائیم کارها
[B][M1]حسین آنکه حق ستود به فضل و تکرمش
[M2]حسین آنکه داد حق به گیتی تقدمش
[B][M1]فزود آبروی دین‌، ز خاک تیممش
[M2]خیال رخش به چرخ گذر کرد و انجمش
[B2]ستادند پیش او، چو آئینه‌دارها
[B][M1]خوش آندم که بگذربم ز شادی به کوی او
[M2]بریم از سر نیاز دل و جان به سوی او
[B][M1]کنون از مزار طوس بجوئیم بوی او
[M2]که این چشمهٔ حیات بود زآب جوی او
[B2]حسین و رضا بلی یکند از شمارها
[B][M1]رضا نور معلن است‌، رضا فیض مطلق است
[M2]رضا ماه روشن است‌، رضا شاه بر حق است
[B][M1]از او شرع پاک را جمال است و رونق است
[M2]بدو بازگشت ماست‌، بلی این محقق است
[B2]که دایم به جوهر است عرض را مدارها
[A]
[B][M1]چار ماه است که مهمل شده کار بلدی
[M2]آخر این قوم ندادند قرار بلدی
[B][M1]گشته از غصه و غم زرد عذار بلدی
[M2]خفته در خاک عدم جسم نزار بلدی
[B2]نرود فاتحه خوانی به مزار بلدی
آه و صد آه براین حالت زار بلدی
[B][M1]نه به مشهد بلدی ماند و نه در ری بلدی
[M2]ما ندانیم که آباد شود کی بلدی
[B][M1]گشته از بی کفنی لاشهٔ لاشی بلدی
[M2]بلدی ای بلدی ای بلدی ای بلدی
[B2]عالمی گشته کنون نوحه شعار بلدی
آه و صد آه براین حالت زار بلدی
[B][M1]بلدی طفلک خوشخوی و خوش اندامی بود
[M2]بچهٔ خوش سخن و شوخ دلارامی بود
[B][M1]منفصل شد ز جهالت چه بد ایامی بود
[M2]بلدی کاش اقل همسر مادامی بود
[B2]تاکه بودند جهان یکسره یار بلدی
آه و صد آه براین حالت زار بلدی
[B][M1]بلدی کاش بدی پهلوی قونسول‌خانه
[M2]تا ز یاران موافق نشدی بیگانه
[B][M1]حضراتش ننمودند تهی پیمانه
[M2]نشدی از غرض چند نفر ویرانه
[B2]تهی از خویش نکردند کنار بلدی
آه و صد آه براین حالت زار بلدی
[B][M1]یا اقلا بلدی حوزه لاتاری بود
[M2]واندر آنجا صنم شوخ وفاداری بود
[B][M1]یا در آن دخلکی و گرمی بازاری بود
[M2]یا در آنجا دو نخود لاسکی وتاری بود
[B2]تا پریشان نشدی طرهٔ تار بلدی
آه و صد آه براین حالت زار بلدی
[B][M1]بلدی را بشکستند کمر ، وای هوار
[M2]دگر از او نگرفتند خبر، وای هوار
[B][M1]خون مسکین بلدی گشت هدر وای هوار
[M2]آه تاکی بخورم خون جگر وای هوار
[B2]که جگرخون شود از قلب فکار بلدی
آه و صد آه براین حالت زار بلدی
[B][M1]آن جنابی که معین بود و ظهیرمن وتو
[M2]بلدی جان زچه شد خصم شریرمن وتو
[B][M1]گوش او از چه نشدکر، ز نفیر من وتو
[M2]بو که نفرین کندش مادر پیر من و تو
[B2]تا بداندکه چه کرده است به کار بلدی
آه و صد آه براین حالت زار بلدی
[B][M1]هر شب و روز به بدخواه تو نفرین گویم
[M2]گاه از آن گفنم بی‌پرده گه از این گویم
[B][M1]هرچه گوبم ز وطن‌خواهی و آئین گویم
[M2]بلدی جان تو دعاکن که من آمین گویم
[B2]نیست باد آنکه بهم ریخت مدار بلدی
آه و صد آه براین حالت زار بلدی
[B][M1]بلدی گشته عرق‌ریز و خجل ای وکلا
[M2]خلق را از غم او خون شده دل ای وکلا
[B][M1]چند باشید چنین مهمل و ول ای وکلا
[M2]پای‌ها تا به کمر مانده به گل ای وکلا
[B2]همتی زانکه به گل مانده حمار بلدی
آه و صد آه بر این حالت زار بلدی
[A]
[B][M1]مهرگان آمد و دشت و دمن در خطر است
[M2]مرغکان نوحه برآرید چمن درخطر است
[B][M1]چمن از غلغلهٔ زاغ و زغن در خطر است
[M2]سنبل وسوسن و ریحان وسمن درخطر است
[B2]بلبل شیفتهٔ خوب سخن در خطر است
ای وطن‌خواهان زنهار وطن در خطر است
[B][M1]خانه‌ات یکسره وبرانه شد ای ایرانی
[M2]مسکن لشکر بیگانه شد ای ایرانی
[B][M1]عهد و پیمان تو ایفا نشد ای ایرانی
[M2]عهد بشکستنت افسانه شد ای ایرانی
[B2]عهد غیرت مشکن عهد شکن در خطراست
ای وطن خواهان زنهار وطن در خطر است
[B][M1]وزرا باز نهادند زکف کار وطن
[M2]وکلا مهر نهادند به کام و به دهن
[B][M1]علما را شبهه نمودند و فتادند به ظن
[M2]چیره شدکشور ایران را انبوه فتن
[B2]کشور ایران ز انبوه فتن در خطر است
ای وطن‌خواهان زنهار وطن در خطر است
[B][M1]کاردانان را بیرون ز سخن کاری نیست
[M2]غیر لفاظی در سر و علن کاری نیست
[B][M1]علما به جز از حیله و فن کاری نیست
[M2]جهلا را به جز افغان و حزن کاری نیست
[B2]ملک از این ناله وافغان و حزن در خطر است
ای وطن‌خواهان زنهار وطن در خطر است
[B][M1]کار بیچاره وطن زار شد افسوس افسوس
[M2]جهل ما باعث این کار شد افسوس‌افسوس
[B][M1]یار ما همبر اغیار شد افسوس افسوس
[M2]باز ایران کهن خوار شد افسوس افسون
[B2]که چنین کشور دیرین کهن در خطر است
ای وطن‌خواهان زنهار وطن در خطر است
[B][M1]خرس صحرا شده همدست نهنگ دریا
[M2]کشتی ما را رانده است به گرداب بلا
[B][M1]آه ازپن رنج ومحن آوخ ازبن جورو جفا
[M2]هان به جز جرئت وغیرت نبود چارهٔ ما
[B2]زانکه ناموس وطن زین دو محن در خطر است
ای وطن‌خواهان زنهار وطن در خطر است
[B][M1]رقبا را بهم امروز سر صلح و صفا است
[M2]آری این صلح وصفاشان زپی ذلت ماست
[B][M1]بی‌خبر زین که مهین رایت اسلام بپاست
[M2]غافل آن قوم که قفقاز و لهساتا به بلاست
[B2]غافل این فرقه که لاهور و دکن در خطر است
ای وطن‌خواهان زنهار وطن در خطر است
[B][M1]ما نگفتیم در اول که نجوئیم نفاق‌؟
[M2]یا بر آن عهد نبودیم که سازیم وفاق‌؟
[B][M1]به کجا رفت پس آن عهد و چه‌شد آن میثاق‌؟
[M2]چه شد اکنون که شما را همه برگشت مذاق
[B2]کس نگوید زشما خانهٔ‌من درخطراست
ای وطن‌خواهان زنهار وطن در خطر است
[B][M1]شرط مابودکه‌باهم همه همدست شوبم
[M2]به وفاق و به وفا یکسره پابست شویم
[B][M1]از پی نیستی از همت حق هست شویم
[M2]نه کز اینان ز نفاق و دودلی پست شویم
[B2]که مرا خانه و ملک و سر و تن در خطر است
ای وطن‌خواهان زنهار وطن در خطر است
[B][M1]بذل جان در ره ناموس وطن چیزی نیست
[M2]بی‌وطن خانه وملک و سر وتن چیزی نیست
[B][M1]بی‌ وطن منطق شیرین و سخن چیزی نیست
[M2]بی ‌وطن جان و دل و روح و بدن چیزی نیست
[B2]بی‌ وطن جان و دل و روح و بدن درخطر است
ای وطن‌ خواهان زینهار وطن در خطر است
[B][M1]در ره حفظ وطن تازید الله الله
[M2]بیش از این فتنه میاندازید الله الله
[B][M1]خصم را خانه براندازید الله الله
[M2]ای خلایق مددی سازید، الله الله
[B2]کاین مریض کسل تلخ دهن در خطر است
ای وطن‌خواهان زنهار وطن در خطر است
[B][M1]وطنیاتی با دیدهٔ تر می گویم
[M2]با وجودی که در آن نیست اثر می گویم
[B][M1]تا رسد عمرگرانمایه به سر می‌گویم
[M2]بارها گفته‌ام و بار دگر می گویم
[B2]که وطن باز وطن باز وطن در خطر است
ای وطن‌خواهان زنهار وطن در خطر است
[A]
[B][M1]هان ای ایرانیان‌! ایران اندر بلاست
[M2]مملکت داریوش دستخوش نیکلاست
[B][M1]مرکز ملک کیان در دهن اژدهاست
[M2]غیرت اسلام کو؟ جنبش ملی کجاست
[B2]برادران رشید! این همه سستی چراست
ایران مال شماست‌، ایران مال شماست
[B][M1]به کین اسلام باز، خاسته برپا صلیب
[M2]خصم شمال و جنوب داده ندای مهیب
[B][M1]روح تمدن به لب آیهٔ امن یجیب
[M2]دین محمد یتیم‌، کشور ایران غریب
[B2]بر این یتیم و غریب نیکی آئین ماست
ایران مال شماست‌، ایران مال شماست
[B][M1]دولت روس از شمال رایت کین برفراشت
[M2]به محو دین مبین به خیره همت گماشت
[B][M1]به خاک ایران نخست تخم عدوات بکاشت
[M2]به غصب ایران سپس پیش کند یادداشت
[B2]کنون به مردانگی پاسخ دادن سزاست
ایران مال شماست‌، ایران مال شماست
[B][M1]چند به ما دشمنان حیله طرازی کنند؟
[M2]چند به ایران زمین دسیسه بازی کنند؟
[B][M1]چند چو پیلان مست با ما بازی کنند؟
[M2]چند به ناموس ما دست درازی کنند؟
[B2]دست ببریدشان، گرتان غیرت بجاست
ایران مال شماست، ایران مال شماست
[B][M1]هان ای ایرانیان بینم محبوستان
[M2]به پنجهٔ انگلیس به چنگل روستان
[B][M1]گویی در این میان گرفته کابوستان
[M2]کز دو طرف می‌برند ثروت و ناموستان
[B2]در ره ناموس و مال‌، کوشش کردن رواست
ایران مال شماست‌، ایران مال شماست
[B][M1]سکندر کینه‌جوی رفت ز ایرانتان
[M2]هر قل رومی نژاد بکرد ویرانتان
[B][M1]ز گیر و دار عرب تهی شد اوطانتان
[M2]خزان چنگیزیان شد ز گلستانتان
[B2]بهار ایرانتان باز خوش و با صفاست
ایران مال شماست‌، ایران مال شماست
[B][M1]گهی که شد اصفهان به چنگ افغان دچار
[M2]لشکر پطرکبیر یافت به گیلان قرار
[B][M1]عراق و تبریز شد ز خیل ترکیه خوار
[M2]جنبش ملی کشید یکسره زایشان دمار
[B2]ماند به ایرانیان ایران بی‌بازخواست
ایران مال شماست‌، ایران مال شماست
[B][M1]به جستجوی حقوق میان ببستید باز
[M2]جان بداندیش را زکینه خستید باز
[B][M1]جیش ستبداد را بهم شکستید باز
[M2]به فر کیهان خدای زغم برستید باز
[B2]آری یار شما فره کیهان خداست
ایران مال شماست‌، ایران مال شماست
[A]
[B][M1]مه شوال بیاراست سپاهی ز انجم
[M2]داد دیشب به مه روزه یک اولتیماتوم
[B][M1]گفت بایکوت‌ا عمومی را بر دار زخم
[M2]در خمخانه کن آزاد به روی مردم
[B2]هم خود از ملک ده استعفا تا پاس نهم
ورنه ار پاس دهم باش خود آماده به جنگ
[B][M1]کرد عید رمضان بر زبرتخت جلوس
[M2]ز می و مطربش اردو، زنی و چنگش کوس
[B][M1]تاخت برروزه چوبربابل جیش سیروس
[M2]یا چو بر شهر «‌لیژ» لشکر جرار پروس
[B2]رمضان کرد چو بلژیک رخ از کینه عبوس
گشت تسلیم و بیفکند ز کف توپ وتفنگ
[B][M1]روزه چون صرب‌ بلرزند زبیم کیفر
[M2]عید شوال چو اطریش بزد کوس ظفر
[B][M1]لشکری راند که جوید ز عدو کین پسر
[M2]رمضان جای تهی کرد و شد از پیش بدر
[B2]بر سپاه رمضان توپ وی افکند شرر
بلگراد آسا بر شد ز مه روزه غرنگ
[B][M1]خیل زهاد ریایی چو سپاه بلژیک
[M2]داده سرمایه و با آه و اسف گشته شریک
[B][M1]عرشه ی منبر، خالی و شبستان تاریک
[M2]خلق از روزه گریزند ز دور و نزدیک
[B2]اهل تدلیس فراری شده ز اهل پلتیک
همچنان کز سپه آلمان اردوی فرنگ
[B][M1]ملک ایران احمدشه پاکیزه سرشت
[M2]که به پیشانیش ایزد خط انصاف نوشت
[B][M1]تاکه این شاه به سرتاج جهانبانی هشت
[M2]کار نیکو شد و هرگز نشود نیکو زشت
[B2]ملک ازو گردد معمورتر از باغ بهشت
خاک ازو گردد آبادتر از خاک فرنگ
[B][M1]تا اجانب را با هم سر کین است و نقار
[M2]باید این شاه به اصلاح وطن بندد کار
[B][M1]چاره ی خستگی ملک کند زین دو سه چار
[M2]صنعت و علم و تجارت شرف و مجد و وقار
[B2]راه‌آهن که ازو ملک شود با مقدار
عدل و دانش که ازو خاک شود سنگین سنگ
[A]
[B][M1]جمهوری -‌ایران چو بود عزت احرار
[M2]سردار سپه مایهٔ -‌حیثیت احرار
[B2]ننگ‌است - که‌ننگین شود این نیت احرار
این‌صحبت‌اصلاح‌وطن‌نیست که‌جنگست
[B][M1]ازکار قشون - کشور ایران شده گلزار
[M2]حال خوش -‌ایران شده مشهور در اقطار
[B2]از ما چه توقع -‌به قبال صف قاجار
کاین فرقه برین گله شبان نیست پلنگست
[B][M1]بی‌علمی و -‌افلاس دل ما بخراشد
[M2]آوازهٔ - دین مانع اصلاح نباشد
[B2]جمهوری ایران -‌سر دین را نتراشد
این‌حرف درین مملکت امروز جفنگست
[B][M1]اموال تو -‌یک دستهٔ مستخدم دربار
[M2]برده‌است به یغما وتو-‌یی غافل ازین کار
[B2]خوابی -‌وتو را هست شب وروز نگهدار
آن کس که‌پی‌حفظ‌تو دستش‌به‌تفنگ است
[B][M1]آزادی و -‌اصلاح بود لازم و واجب
[M2]مشروطیت -‌از ما نکند دفع معایب
[B2]افتاده به زحمت -‌وطن ازکید اجانب
این گوهر پر شعشعه درکام نهنگ است
[B][M1]در پردهٔ -‌شور است سرود جلی ما
[M2]جمهوری -‌ما دفع کند تنبلی ما
[B2]کوبد در شاهی -‌قجر از مهملی ما
ما بی‌خبر و دشمن طماع زرنگ است
[B][M1]تا تعزیهٔ -‌آل قجر هست و تک و دو
[M2]گردان بود -‌این تعزیه‌های کهن و نو
[B2]آن هوچی بی‌دین -‌زره دین فکند هو
این قافله تا حشر درین بادیه لنگ است
[B][M1]افسانهٔ -‌تلخی است بگیرید ز من یاد
[M2]جمهوری -‌ما با بچه‌بازی عقب افتاد
[B2]ما ملت کودک -‌شده بیهوده از آن شاد
عیناً مثل ملعبهٔ شهر فرنگ است
[B][M1]درکیسهٔ - احرار بود نقد حقایق
[M2]ناهید بود -‌بهر وطن عاشق صادق
[B2]لعل و زر و سیم -‌است بر خصم منافق
زبن‌روکلماتش‌همگی‌رنگ به رنگ است
[A]
[B2]چه ذلت‌ها کشید این ملت زار
دریغ از راه دور و رنج بسیار
[B][M1]ترقی اندرین کشور محال است
[M2]که در این مملکت قحط‌الرجال است
[B][M1]خرابی‌از جنوب و از شمال است
[M2]بر این مخلوق آزادی وبال است
[B][M1]بباید پرده بگرفتن ز اسرار
[M2]که گردد شرح بدبختی پدیدار
[B2]دریغ از راه دور و رنج بسیار
[B][M1]اگر پیدا شود در ملک یک فرد
[M2]به مانند رضاخان جوانمرد
[B][M1]کنندش دوره فوراً چند ولگرد
[M2]به فکر اینکه باید ضایعش کرد
[B][M1]بگویند از سر شه تاج بردار
[M2]به فرق خویشتن آن تاج بگذار
[B2]دریغ از راه دور و رنج بسیار
[B][M1]نخستین بار، سازیم آفتابی
[M2]علامت‌های سرخ انقلابی
[B][M1]که جمهوری بود حرفی حسابی
[M2]چو گشتی تو رئیس انتخابی
[B][M1]بباید گفت کاین مرد فداکار
[M2]بود خود پادشاهی را سزاوار
[B2]دریغ از راه دور و رنج بسیار
[B][M1]حقیقت بارک‌الله‌، چشم بد دور
[M2]مبارک باد این جمهوری زور
[B][M1]ازین پس گوش‌ها کر چشم‌ها کور
[M2]چنین ‌جمهوری ‌بر ضد جمهور
[B][M1]ندارد یادکس‌، در هیچ اعصار
[M2]نباشد هیچ در قوطی عطار
[B2]دریغ از راه دور و رنج بسیار
[B][M1]چو جمهوری شود آقای دشتی
[M2]علمدارش بود شیطان رشتی
[B][M1]تدین آن سفیه کهنه مشتی
[M2]نشیند عصرها در توی هشتی
[B][M1]کند کور و کچل‌ها را خبردار
[M2]ز حلاج و ز رواس و ز مسمار
[B2]دریغ از راه دور و رنج بسیار
[B][M1]صبا، آن بی‌شعور بدقیافه
[M2]نماید . . . جمهوری کلافه
[B][M1]زند صد لاف در زیر ملافه
[M2]که جمهوری شود دارالخلافه
[B][M1]ولیکن بی‌خبر از لحن بازار
[M2]ز علاف و ز بقال و ز نجار
[B2]دریغ از راه دور و رنج بسیار
[B][M1]ز عدل الملک بشنو یک حکایت
[M2]که آن بالا بلند بی کفایت
[B][M1]میانجی گشته بین بول و غایط
[M2]کندگاهی تدین را حمایت
[B][M1]شود گاهی سلیمان را مددکار
[M2]که سازد این دو را با یکدگر یار
[B2]دریغ از راه دور و رنج بسیار
[B][M1]ببین آن کهنه الدنگ قلندر
[M2]نموده نوحهٔ جمهوری از بر
[B][M1]عجب جنسی است این‌! الله اکبر
[M2]گهی عرعر نماید چون خر نر
[B][M1]زمانی پاچه گیرد چون سگ هار
[M2]ولی غافل زگردن‌بند و افسار
[B2]دریغ از راه دور و رنج بسیار
[B][M1]از ایران رهنما گشته روانه
[M2]برای کارهای محرمانه
[B][M1]گرفته پول‌های بی‌نشانه
[M2]زده در بصره و بغداد چانه
[B][M1]که جمهوری شود این ملک ادبار
[M2]نه من گویم خودش کرده است اقرار
[B2]دریغ از راه دور و رنج بسیار
[B][M1]تقلاها نماید اندرین بین
[M2]جلنبر زادهٔ شیخ العراقین
[B][M1]کند فریادها با شور و با شین
[M2]که جمهوری بود برگردنم دین
[B][M1]ادا بایست کرد این دین ناچار
[M2]بباید جست از دست طدکار
[B2]دریغ از راه دور و رنج بسیار
[B][M1]ضیاء الواعظین آن لوس ریقو
[M2]کند از بهر جمهوری هیاهو
[B][M1]چه جمهوری‌! عجب دارم من از او
[M2]مگر او غافل است از قصد یارو
[B][M1]که می‌خواهد نشیند جای قاجار
[M2]همان‌طوری که کزد آن مرد افشار
[B2]دریغ از راه دور و رنج بسیار
[B][M1]دبیر اعظم‌، آن رند سیاسی
[M2]ز کمپانی نماید حق‌شناسی
[B][M1]زند تیپا به قانون اساسی
[M2]به افسون‌های نرم دیپلوماسی
[B][M1]به سردار سپه گو به اصرار
[M2]که جمهوری نباشد کار دشوار
[B2]دریغ از راه دور و رنج بسیار
[B][M1]نمایش می‌دهد این هفته عارف
[M2]به همراهی اعضای معارف
[B][M1]شود معلوم با جزئی مصارف
[M2]که جمهوری ندارد یک مخالف
[B][M1]مدلل می‌شود با ضرب و با تار
[M2]که مشروطه ندارد یک طرفدار
[B2]دریغ از راه دور و رنج بسیار
[B][M1]نمودم من جراید را اداره
[M2]شفق‌، کوشش‌، وطن‌، گلشن‌، ستاره
[B][M1]قیامت می‌شود با یک اشاره
[M2]دگر معنی ندارد استخاره
[B][M1]همین فردا شود غوغا پدیدار
[M2]به زورکنفرانس و نطق و اشعار
[B2]دریغ از راه دور و رنج بسیار
[B][M1]به عالم پیش رفته بالاصاله
[M2]تمام کارها با قاله قاله
[B][M1]به زور نطق و شعر و سرمقاله
[M2]بباید کرد جمهوری اماله
[B][M1]برین مخلوق بی‌عقل ولنگار
[M2]بدون وحشت از اعیان و تجار
[B2]دریغ از راه دور و رنج بسیار
[B][M1]که مستوفی است شخصی لاابالی
[M2]مشیرالدوله مرعوب و خیالی
[B][M1]وثوق‌الدوله جایش هست خالی
[M2]بود فیروز هم در فارس والی
[B][M1]قوام‌السلطنه مطرود سرکار
[M2]به غیر از ذات اشرف لیس فی‌الدار
[B2]دریغ از راه دور و رنج بسیار
[B][M1]بود حاجی معین محتاط و معقول
[M2]امین الضرب در عدلیه مشغول
[B][M1]علی صراف هم مستغرق پول
[M2]فقیه التاجرین هم می‌خورد گول
[B][M1]اهمیت ندارد صنف بازار
[M2]ز خراز و ز رزاز و بنکدار
[B2]دریغ از راه دور و رنج بسیار
[B][M1]تدین گفته مجلس هست با من
[M2]نماییم اکثریت را معین
[B][M1]شود این کار پیش از عید روشن
[M2]به جمهوری بگیرم رای قطعاً
[B][M1]نه قانون می‌شود مانع نه افکار
[M2]به زور مشت فیصل می‌دهم کار
[B2]دریغ از راه دور و رنج بسیار
[B][M1]به تعلیم قشون اندر ولایات
[M2]مهیا تلگرافات و شکایات
[B][M1]ز جمهوری اشارت و کنایات
[M2]ز ظلم شاه و دربارش روایات
[B][M1]مسلسل می‌رسد با سیم و چاپار
[M2]ز بلدان و ز اقطار و ز امصار
[B2]دریغ از راه دور و رنج بسیار
[B][M1]زتبریز و ز قزوین و ز زنجان
[M2]زیردستان وکرمانشاه وگیلان
[B][M1]بروجرد و عراق و یزد وکرمان
[M2]ز شیراز و صفاهان و خراسان
[B][M1]ز بجنورد و ز کاشان و قم و لار
[M2]تقاضاها رسد خروار خروار
[B2]دریغ از راه دور و رنج بسیار
[B][M1]ز ملاها جوی وحشت نداریم
[M2]قشون با ماست ما دهشت نداریم
[B][M1]حذر از جنبش ملت نداریم
[M2]شب عید است ما فرصت نداریم
[B][M1]سلام عید را بایست این بار
[M2]بگیرد حضرت اشرف به دربار
[B2]دریغ از راه دور و رنج بسیار
[B][M1]به تهران نیست یک تن انقلابی
[M2]بجز مشروطه‌خواهان حسابی
[B][M1]که از وحشت نگردند آفتابی
[M2]اگرکردند قدری بد لعابی
[B][M1]بیاویزیمشان بر چوبهٔ دار
[M2]بنام ارتجاعیون و اشرار
[B2]دریغ از راه دور و رنج بسیار
[B][M1]موافق گشته لندن این سخن را
[M2]که فوری خواست سرپرسی لرن را
[B][M1]بود گر شومیاتسکی سوء ظن را
[M2]فرستم پیششان استاد فن را
[B][M1]همان مهتر نسیم رند عیار
[M2]کریم رشتی آن شیاد طرار
[B2]دریغ از راه دور و رنج بسیار
[B][M1]نباید کرد دیگر هیچ مس مس
[M2]بباید رفت فوری توی مجلس
[B][M1]اگر حرفی شنیدیم از مدرس
[M2]جوابش گفت باید رطب و یابس
[B][M1]وگر مقصود خود را کرد تکرار
[M2]بپیچیمش به دور حلق دستار
[B2]دریغ از راه دور و رنج بسیار
[B][M1]به قدری این سخن‌ها کارگر شد
[M2]که سردار سپه عقلش ز سر شد
[B][M1]به جمهوری علاقه‌مندتر شد
[M2]بنای انتشار سیم و زر شد
[B][M1]به مبعوثان و مطبوعات و احرار
[M2]ز آقای صبا تا شیخ معمار
[B2]دریغ از راه دور و رنج بسیار
[B][M1]نمایان شد تجمع‌های فردی
[M2]علم در دست‌، گرم دوره گردی
[B][M1]علم‌ها سرخ و زرد و لاجوردی
[M2]عیان سرخی و پنهان رنگ زردی
[B][M1]به جمهوریت ایران هوادار
[M2]ولو گشته میان کوچه بازار
[B2]دریغ از راه دور و رنج بسیار
[B][M1]ازین افکار مالیخولیایی
[M2]به مجلس اکثریت شد هوایی
[B][M1]تدین کرد خیلی بی‌حیایی
[M2]به یک دم بین افرادش جدایی
[B][M1]فتاد از یک هجوم نابهنجار
[M2]از آن سیلی که خورد آن مرد دیندار
[B2]دریغ از راه دور و رنج بسیار
[B][M1]از آن سیلی ولایت پر صدا شد
[M2]دکاکین بسته و غوغا بپا شد
[B][M1]به روز شنبه مجلس کربلا شد
[M2]به دولت روی اهل شهر وا شد
[B][M1]که آمد در میان خلق سردار
[M2]برای ضرب و شتم و خشم وکشتار
[B2]دریغ از راه دور و رنج بسیار
[B][M1]ز جمهوری به ما یک گام ره بود
[M2]خدا داند که این سیلی گنه بود
[B][M1]که این سیلی زدن خدمت به شه بود
[M2]تدین خصم سردار سپه بود
[B][M1]رفاقت بد بود با عقرب و مار
[M2]خطر دارد چو نادان اوفتد یار
[B2]دریغ از راه دور و رنج بسیار
[B][M1]قشونی خلق را با نیزه راندند
[M2]ولی مردم به جای خویش ماندند
[B][M1]رضاخان را به جای خود نشاندند
[M2]به جای گل بر او آجر پراندند
[B][M1]نشاید کرد با افکار پیکار
[M2]بباید خواست از مخلوق زنهار
[B2]دریغ از راه دور و رنج بسیار
[B][M1]بپا شد در جماعت شور و شرها
[M2]شکست‌ازخلق‌مسکین‌دست‌و سرها
[B][M1]رضاخان در قبال این هنرها
[M2]شنید از ناظم مجلس تشرها
[B][M1]که این کارت چه بود ای مرد غدار
[M2]چرا کردی به مجلس این‌چنین کار
[B2]دریغ از راه دور و رنج بسیار
[B][M1]بسی پیر وجوان سر نیزه خوردند
[M2]گروهی را سوی نظمیه بردند
[B][M1]چهل تن اندرین هنگامه مردند
[M2]برای حفظ قانون جان سپردند
[B][M1]دو صد تن تاکنون هستند بیمار
[M2]به ضرب‌ ته تفنگ و زیر آوار
[B2]دریغ از راه دور و رنج بسیار
[B][M1]رضاخان شد از این حرکت پشیمان
[M2]به سعدآباد رفت از شهر تهران
[B][M1]از آنجا شد به سوی قم شتابان
[M2]حجج بستند با او عهد و پیمان
[B][M1]که باشد بعد از این بر خلق غمخوار
[M2]ز جمهوری نگوید هیچ گفتار
[B2]دریغ از راه دور و رنج بسیار
[B][M1]ز قم برگشت و عاقل شد ولی حیف
[M2]که گردش باز اغوا ناصر سیف
[B][M1]به مجلس کرد توهین از سر کیف
[M2]ولیکن بی‌خبر بود از کم و کیف
[B][M1]که مجلس نیست با ایشان وفادار
[M2]بجز شش هفت تن بیکار و بیعار
[B2]دریغ از راه دور و رنج بسیار
[B][M1]از او بالمره مجلس بدگمان شد
[M2]عقاید جملگی از او رمان شد
[B][M1]بسوی رود هن آخر چمان شد
[M2]همان چیزی که می‌دیدم همان شد
[B][M1]کشیده شد میان مملکت جار
[M2]که از میدان بدر رفته است سردار
[B2]دریغ از راه دور و رنج بسیار
[B][M1]به مجلس قاصدی از راه آمد
[M2]که اکنون تلگراف از شاه آمد
[B][M1]رضاخان عزل بی اکراه آمد
[M2]شه از مجلس عقیدت‌خواه آمد
[B][M1]که قانون اساسی چون شده خوار
[M2]دگر کس ملک را باید پرستار
[B2]دریغ از راه دور و رنج بسیار
[B][M1]به تعلیمات مرکز با گزافات
[M2]رسید از احمد آقا تلگرافات
[B][M1]که سرباز لرستان و مضافات
[M2]نمایند از رضاخان دفع آفات
[B][M1]قشون غرب گردد زور سیار
[M2]سوی مرکز پی تنبیه احرار
[B2]دریغ از راه دور و رنج بسیار
[B][M1]امیر لشکر شرق آن یل راد
[M2]یک اولتیماتوم از مشهد فرستاد
[B][M1]به مبعوثان دو روزه مهلتی داد
[M2]که آمد جیش تا فراش‌آباد
[B][M1]بباید بر مراد ما شود کار
[M2]ولی بر توپ خانی نیست آثار
[B2]دریغ از راه دور و رنج بسیار
[B][M1]وکیلان این تشرها چون شنیدند
[M2]ز جای خوبش از وحشت پریدند
[B][M1]به تنبان‌های خود از ترس ریدند
[M2]نود رای موافق آفریدند
[B][M1]بر این جمعیت مرعوب گه کار
[M2]سلیمان بن محسن شد علمدار
[B2]دریغ از راه دور و رنج بسیار
[B][M1]ولیکن چارده مرد مصمم
[M2]نترسیدند از توپ دمادم
[B][M1]به آزادی ببسته عهد محکم
[M2]اقلیت از ایشان شد فراهم
[B][M1]وطن‌خواهی از ایشان گشت پادار
[M2]رضاخان را زبون کردند ازین کار
[B2]دریغ از راه دور و رنج بسیار
[A]
[B][M1]ای گلبن زرد نیم مرده
[M2]وی باغچهٔ خزان رسیده
[B][M1]ای بلبل داغ دل شمرده
[M2]وی لالهٔ زار داغ دیده
[B][M1]ای سبزهٔ چهرهٔ زردکرده
[M2]صد تیرگی از خزان کشیده
[B][M1]وی کام دل از چمن نبرده
[M2]وی طعنه ز باغبان شنیده
[B2]برخیز که فصل نوبهار است
[B][M1]ای کودک عهد پهلوانی
[M2]وی بچهٔ روزگار سیروس
[B][M1]ای کام گرفته از جوانی
[M2]در عهد سپندیار و کاوس
[B][M1]ای رسته به فر خسروانی
[M2]از چنگ ‌صد انقلاب منحوس
[B][M1]هان عهد تجدد است‌، دانی
[M2]کز حلقه و بند عهد مطموس
[B2]هنگام شکستن و فرار است
[B][M1]گویندکه ‌نو شده‌است‌،‌هی‌هی
[M2]این کهنهٔ شش هزار سال
[B][M1]کی پیر، که کرده عمرها طی
[M2]گردد به دو ساعت استحاله
[B][M1]تجدید قوا کنید در وی
[M2]تارنج هرم‌ شود ازاله
[B][M1]اصلاح کنید عهدش از پی
[M2]تا نوگردد که لامحاله
[B2]این کهنه به‌دوش دهر بار است
[B][M1]هر چیز که پیر شد بگندد
[M2]وآن پیر که گنده شد بمیرد
[B][M1]زبور به عجوز برنبندد
[M2]تدبیر به پیر در نگیرد
[B][M1]وبرانه‌، نگار کی پسندد
[M2]افتاده‌، قرار کی پذیرد
[B][M1]خواهید گر این کسل بخندد
[M2]خواهید گر این کهن نمیرد
[B2]درمان و علاجش آشکار است
[B][M1]بایست نخست کردش احیا
[M2]ز اصلاح مزاجی و اداری
[B][M1]و آنگاه به پای داشت او را
[M2]با تقویت درستکاری
[B][M1]وز برق تجددش سراپا
[M2]نو کرد به فرّ کردگاری
[B][M1]تجدید فنون و علم و انشا
[M2]اصلاح عقیدتی و کاری
[B2]نو کردن کهنه زین قرار است
[A]
[B][M1]ای وطن‌خواهان‌سرگشته وحیران‌تاچند؟
[M2]بدگمان‌ و دو دل و سر به گریبان‌ تا چند
[B][M1]کشور دارا، نادار و پریشان تا چند؟
[M2]گنج کیخسرو در چنگ رضاخان‌ تا چند
[B2]ملک افریدون پامال ستوران تا چند؟
[B][M1]...
[M2]...
[B][M1]...
[M2]...
[B2]ای عجب دانا، بازیچهٔ نادان تا چند؟
[B][M1]...
[M2]...
[B][M1]...
[M2]...
[B2]بهر نانی دل یک طائفه بریان تا چند؟
[B][M1]یارب این کینه و این ظلم دمادم تاکی
[M2]دل ایرانی‌، آماجگه غم تا کی
[B][M1]پشت احرار به پیش سفها خم تاکی
[M2]ظلم ضحاکان‌، در مملکت جم تا کی
[B2]سلطهٔ دیوان در ملک‌سلیمان تا چند؟
[B][M1]تا به کی شحنه و یارانش نمایند ستم
[M2]چند ملت را دوشند، بمانند غنم
[B][M1]آن یک ازپرخوری و فربهی آورده ورم
[M2]وآن دگر از غلیان خون‌، گردیده دژم
[B2]مابقی لاغر، همچون نی غلیان تا چند؟
[B][M1]...
[M2]...
[B][M1]...
[M2]...
[B2]تیغ بهرام درین زاویه پنهان تا چند؟
[B][M1]محتسب راهزن و شحنه کمند انداز است
[M2]جیش‌،‌ غارتگر و سرخیل‌ سپه جانباز است
[B][M1]ره به هر بدگهری‌، بدکهران را باز است
[M2]لوحش‌الله که به‌ هر حسن وطن‌ ممتاز است
[B2]زین‌ سپس‌ ناشدنش روضهٔ‌ رضوان تا چند؟
[B][M1]حفظ ناموس به هرجا شرف نظمیه است
[M2]شرف و ناموس اینجا، هدف نظمیه است
[B][M1]صف آدم کشی وننگ‌، صف نظمیه است
[M2]اختیار شه و کشور به کف نظمیه است
[B2]نشده ری کف خاکستر از ایشان تا چند؟
[B][M1]باید از ملت‌، مردی بدر آید چاک
[M2]یابد از دور فلک‌، طالع و هوش و ادراک
[B][M1]انقلاب است که آرد گهری چونین پاک
[M2]تا صدف گیرد چونین گهری را ز افلاک
[B2]دیر باریدن آن ژالهٔ نیسان تا چند؟
[A]
انسان‌:
[B][M1]ای مایهٔ عزت ای سعادت‌!
[M2]از بهر خدا بگو کجایی
[B][M1]ماراست به تو بسی ارادات
[M2]چونست که نزد ما نیایی
[B2]رسم است ز خستگان عیادت
[B][M1]شد خطه مغرب از تو پر نور
[M2]ای چشمهٔ نور کردگاری
[B][M1]تا چند در این شبان دیجور
[M2]ما مشرقیان کشیم خواری
[B2]بر ما نظری به قدر مقدور

سعادت‌:
[B][M1]من نور سعادتم‌، چه خواهی
[M2]واندر طلبم چه می کنی جهد
[B][M1]در جمله جهان‌ مراست شاهی
[M2]هر دوره و هر زمان و هر عهد
[B2]بی‌فرق سفیدی و سیاهی
[B][M1]افسوس از اینکه اهل دنیا
[M2]کورند و مرا نمی‌شناسند
[B][M1]من ظاهر و این گروه اعمی
[M2]اندر طلبم در التماسند
[B2]هریک‌ به رهی‌ روند بیجا
[B][M1]برنوع بشر نگشته مفهوم
[M2]معنای سعادت بشر هیچ
[B][M1]گویند سعادتست معدوم
[M2]یک فرقه وفرقهٔ دگرهیچ
[B2]جز نام ز من نکرده معلوم
[B][M1]در غرب‌، سعادتست قوت
[M2]از توپ و تفنگ و جیش جرار
[B][M1]در شرق‌، عبادت و ریاضت
[M2]یا مهتری و ضیاع بسیار
[B2]در افریقا شکار و راحت
[B][M1]نایافته زو خبر سعادت
[M2]هرکس به سعادتی است پدرام
[B][M1]ظاهر می گشت اگر سعادت
[M2]بدبخت نماندی اندر ایام
[B2]هرکس خردی به زر، سعادت
[B][M1]انوار سعادتست پنهان
[M2]بدبختی آدمی از آنست
[B][M1]در عین خوشی بود فراوان
[M2]خوشبخت‌، که دست و لب کزانست
[B2]مسعود نیامده است انسان

انسان‌:
[B][M1]گر خاصهٔ غرب نیستی‌، هست
[M2]روشن ز چه غرب و شرق تاری
[B][M1]مشرق به مغاک تیره پا بست
[M2]مغرب زده بر فلک عماری
[B2]انصاف چرا گذاری از دست
[B][M1]یک‌ چند ز شرق‌، غرب‌ شد خوار
[M2]بر غرب رسید جور و بیداد
[B][M1]وز فتنهٔ غربیان خونخوار
[M2]یک چند برفت شرق برباد
[B2]وین حال شود همیشه تکرار

سعادت‌:‌
[B][M1]از سر بنهید جهل و اوهام
[M2]کوشید به علم‌ و صنعت‌ نو
[B][M1]یکرنگ شوند و راست فرجام
[M2]چون پارسیان به عهد خسرو
[B2]یا چون عربان به صدر اسلام
[B][M1]شاید که درین زمانهٔ تنگ
[M2]یک بار دگر دهید جولان
[B][M1]بر شرق رسد جلال و فرهنگ
[M2]بر غرب نفاق و کذب و بهتان
[B2]دائم نبود جهان به یک رنگ
[A]
[B][M1]امروز خدایگان عالم
[M2]بر فرق نهاد تاج لولاک
[B][M1]امروز شنید گوش خاتم
[M2]لولاک لما خلقت الافلاک
[B][M1]امروز ز شرق‌، اسم اعظم
[M2]مهر ازلی بتافت بر خاک
[B2]امروز ازین خجسته مقدم
ارکان وجود شد مشید
[B][M1]امروز خدای با جهان کرد
[M2]لطفی که نکرده بود هرگز
[B][M1]نوری که مشیتش نهان کرد
[M2]امروز پدید گشت و بارز
[B][M1]آورد و مربی جهان کرد
[M2]یکتن را با هزار معجز
[B2]پیغمبر آخرالزمان کرد
نوری که قدیم بود و بی‌حد
[B][M1]گشتند پیمبران پدیدار
[M2]با یک ‌دل و یک ‌زبان و یک ‌تن
[B][M1]یک‌ جلوه و صد هزار دیدار
[M2]یک پرتو و صد هزار روزن
[B][M1]برداشت حجب ز روی دادار
[M2]پیغمبر ما به وجه احسن
[B2]کاو بود نتیجه آخر کار
زو گشت اساس دین مشید
[B][M1]ای حکمت تو مربی کون
[M2]وی از تو وجود هرچه کائن
[B][M1]ای تربیت زمانه راعون
[M2]وی خلقت دهر را معاون
[B][M1]بی ‌روی ‌تو کشته‌ حق‌ به ‌صدلون‌
[M2]با شرع تو گشته دین مباین
[B2]بر ملت تو است ذلت وهون
ای ظل تو بر زمانه ممتد
[B][M1]حرمت ز مزار و مسجد ما
[M2]بردند معاندین دین‌، پاک
[B][M1]پوشیده رخ معابد ما
[M2]از غفلت ‌و جهل‌، خاک‌ و خاشاک
[B][M1]جز سفسطه نیست عاید ما
[M2]کاوهام گرفته جای ادراک
[B2]ابلیس شده است هادی ما
ما گشته به قید او مقید
[A]
[B][M1]سعدیا چون تو کجا نادره گفتاری هست[M2]یا چو شیرین سخنت نخل شکرباری هست
[B][M1]یا چو بستان و گلستان تو گلزاری هست[M2]هیچم ار نیست‌، تمنای توام باری هست
[B2]«‌مشنو ای‌دوست که غیراز تو مرا یاری هستیا شب و روز به جزفکر توام کاری هست‌»
[B][M1]لطف گفتار تو شد دام ره مرغ هوس[M2]به هوس بال زد وگشت گرفتار قفس
[B][M1]پای‌بند تو ندارد سر دمسازی کس[M2]موسی این‌جا بنهد رخت به امید قبس
[B2]«‌به کمند سر زلفت نه من افتادم و بسکه به هر حلقهٔ زلف تو گرفتاری هست‌»
[B][M1]بی گلستان تو در دست به جز خاری نیست[M2]به ز گفتار تو بی‌شائبه‌، گفتاری نیست
[B][M1]فارغ از جلوهٔ حسنت در و دیواری نیست[M2]ای که در دار ادب‌، غیر تو دیاری نیست
[B2]گر بگویم که مرا با تو سر وکاری نیستدر و دیوارگواهی بدهد کاری هست‌»
[B][M1]دل ز باغ سخنت‌، ورد کرامت بوید[M2]پیرو مسلک تو راه سلامت پوید
[B][M1]دولت نام تو حاشاکه تمامت جوید[M2]کاب گفتار تو دامان قیامت شوید
[B2]«‌هرکه عیبم کند ازعشق و ملامت گویدتاندیده است تو را برمنش انکاری هست‌»
[B][M1]روز نبود که به وصف تو سخن سر نکنم[M2]شب نباشدکه ثنای تو مکرر نکنم
[B][M1]منکر فضل تو را نهی ز منکر نکنم[M2]نزد اعمی صفت مهر منور نکنم
[B2]«‌صبر بر جور رقیب چه کنم گر نکنمهمه دانند که در صحبت گل خاری هست‌»
[B][M1]هرکه را عشق نباشد، نتوان زنده شمرد[M2]وانکه جانش ز محبت اثری یافت‌، نمرد
[B][M1]تربت پارس چو جان‌، جسم تو در سینه فشرد[M2]لیک در خاک وطن آتش عشقت نفسرد
[B2]«‌باد، خاکی ز مقام تو بیاورد و ببردآب هر طیب که در طبلهٔ عطاری هست‌»
[B][M1]سعدیا نیست به کاشانهٔ دل غیر تو کس[M2]تا نفس هست به یاد تو برآریم نفس
[B][M1]ما به جز حشمت و جاه تو نداریم هوس[M2]ای دم گرم تو آتش زده در ناکس و کس
[B2]«‌نه من خام طمع عشق تو می‌ورزم و بسکه چو من سوخته در خیل تو بسیاری هست‌»
[B][M1]کام جان پر شکر از شعر چو قند تو بود[M2]بیت معمور ادب‌، طبع بلند تو بود
[B][M1]زنده‌، جان بشر از حکمت و پند تو بود[M2]سعدیا! گردن جان‌ها به کمند تو بود
[B2]«‌من چه در پای تو ریزم که پسند تو بودسر و جان را نتوان گفت که مقداری هست‌»
[B][M1]راستی دفتر سعدی به گلستان ماند[M2]طیباتش به گل و لاله و ریحان ماند
[B][M1]اوست پیغمبر و آن نامه به فرقان ماند[M2]وانکه او را کند انکار، به شیطان ماند
[B2]«‌عشق سعدی نه حدیثی است که پنهان ماند«‌داستانی است که بر هر سر بازاری هست‌»[A]
[B][M1]شبی درمحفلی با آه وسوزی
[M2]شنیدستم که مرد پاره‌دوزی
[B][M1]چنین می گفت با پیر عجوزی
[M2]گلی خوش بوی در حمام روزی
[B2]رسید از دست محبوبی به‌دستم
[B][M1]گرفتم آن گل و کردم خمیری
[M2]خمیری نرم و نیکو چون حریری
[B][M1]معطر بود و خوب و دل‌پذیری
[M2]بدو گفتم که مشکی یا عبیری
[B2]که از بوی دلاویز تو مستم
[B][M1]همه گل‌های عالم آزمودم
[M2]ندیدم چون تو و عبرت نمودم
[B][M1]چو گل بشنید این گفت‌ و شنودم
[M2]بگفتا من گلی ناچیز بودم
[B2]ولیکن مدتی با گل نشستم
[B][M1]گل اندر زیر پا گسترده پر کرد
[M2]مرا با همنشینی مفتخر کرد
[B][M1]چو عمرم مدتی با گل گذر کرد
[M2]کمال همنشین در من اثر کرد
[B2]وگرنه من همان خاکم که هستم
[END]
[START][A]
دردا که ندیدیم وصال رخ دلدار
هجرآمد و آورد غم و محنت بسیار
خون گریه کنم تا بگشایم گره از کار
دردا که مرا خون دل و دیده قرین شد
چه بد رفتاری ای چرخ
چه کج رفتاری ای چرخ
سر کین داری ای چرخ
نه دین داری نه آیین داری ای چرخ
وان باغ که بودست پر از مرغ خوشالحان
امروز چرا گشت نشیمن‌گه زاغان
افسوس زمانی که چنان بود و چنین شد
چه بد رفتاری ای چرخ
چه کج رفتاری ای چرخ
سر کین داری ای چرخ
نه دین داری نه آیین داری ای چرخ
آن آهوی خوش خط و نکوخال که در دشت
گه راند سوی جوی و گهی تاخت به گلگشت
با خاطر آسوده همی رفت و همی گشت
امروز چرا طعمهٔ شیران عرین شد
چه بد رفتاری ای چرخ
چه کج رفتاری ای چرخ
سر کین داری ای چرخ
نه دین داری نه آیین داری ای چرخ
آن تخت که‌ ‌بُد جای کیومرث و فریدون
وان ملک که بُد وسعتش از حوصله بیرون
وان تاج که بد بر سرکیخسرو، اکنون
مطموع عدو گشت و خراب از ره کین شد
چه بد رفتاری ای چرخ
چه کج رفتاری ای چرخ
سر کین داری ای چرخ
نه دین داری نه آیین داری ای چرخ
یاران ز حمیت به سوی مرگ دویدند
در راه شرف از سر و جان دست کشیدند
در خون خود اندر طلب فخر طپیدند
گلرنگ ز خون همه سیمای زمین شد
چه بد رفتاری ای چرخ
چه کج رفتاری ای چرخ
سر کین داری ای چرخ
نه دین داری نه آیین داری ای چرخ
امروز ز بی حسی ما کار خرابست
بنیاد کهن سال وطن بر سر آبست
امروز مرا دیده ازین غصه پر آبست
کاین خاطر آسوده چرا زار و حزین شد
چه بد رفتاری ای چرخ
چه کج رفتاری ای چرخ
سر کین داری ای چرخ
نه دین داری نه آیین داری ای چرخ
یک روز وطن رشگ گلستان جنان بود
اقبال من از طالع مشروطه جوان بود
آن روز مرا حال دل خسته چنان بود
امروز مرا حال دل خسته چنین شد
چه بد رفتاری ای چرخ
چه کج رفتاری ای چرخ
سر کین داری ای چرخ
نه دین داری نه آیین داری ای چرخ
خصمان ز دو جانب سوی ما رخش دوانند
بر مرگ وطن‌، ناخلفان فاتحه خوانند
اعدای جفاکار چرا سخت کمانند
گردون ز چه بر قصد دل ما به کمین شد
چه بد رفتاری ای چرخ
چه کج رفتاری ای چرخ
سر کین داری ای چرخ
نه دین داری نه آیین داری ای چرخ
بیچاره وطن خسته و آواره و فرد است
رخسارهٔ ما از غم این واقعه زرد است
ای حزب دموکرات کنون وقت نبرد است
کز سستی ما، مام وطن گوشه‌نشین شد
چه بد رفتاری ای چرخ
چه کج رفتاری ای چرخ
سر کین داری ای چرخ
نه دین داری نه آیین داری ای چرخ
[A]
[B][M1]ای شهسواران وطن یزدان به ما یار آمده
[M2]با رایت فتح و ظفر جیش سپهدار آمده
[B][M1]جیش صمصام رسید ایل ضرغام رسید
[M2]لله الحمدکه کام دل ناکام رسید
[B][M1]ای دل افکار وطن مادر زار وطن
[M2]خوش‌خبر باش که غم جمله به اتمام رسید
[B][M1]یکسره آزاد شدی ای وطن
[M2]خرم و دلشاد شدی ای وطن
[B2]از ستم آزاد شدی ای وطن
[B][M1]زان ماه تابان وطن روشن شده جان وطن
[M2]زان مهر رخشان وطن روز عدو تار آمده
[B][M1]شیر گیلان یله شد جیش ما یک دله شد
[M2]گرگ خونخوار وطن باز اسیر تله شد
[B][M1]ای دل افکار وطن مادر زار وطن
[M2]شاد شو شاد که بین تو و غم فاصله شد
[B][M1]مجلس مشروطه به پا شد دگر
[M2]سلطنت‌آباد فنا شد دگر
[B2]کار به کام دل ما شد دگر
[A]
[B][M1]ایران  هنگام کار است
[M2]برخیز و ببین - ایران
[B][M1]بختت در انتظار است
[M2]از پا منشین - ایران
[B][M1]از جور فراوان هر گوشه شوری بپاست
[M2]خون‌ها شده پامال و آزادیش خونبهاست
[B][M1]خدا ز درد و غم رهاند ما را
[M2]خدا به کام دل رساند ما را
[B2]*
[B][M1]دور جهان نگر که چه غوغا خواهد کرد
[M2]که چه غوغا خواهد کرد
[B][M1]حب وطن نگر که چه با ما خواهد کرد
[M2]که چه با ما خواهد کرد
[B][M1]آه چه محنت‌ها که کشیدی ایران
[M2]آه به کام دل نرسیدی‌، جز غم ندیدی ایران
[B2]*
[B][M1]خدا ز درد و غم رهاند ما را
[M2]خدا به کام دل رساند ما را
[B][M1]تاکی به دل جوانی نکنم به عادت پیران
[M2]جامی بده به یاد وطنم -‌ سلامت ایران
[B2]ایران‌، تا ز دل برکشم نعرهٔ آزادی
[B][M1]خیزکه روز فتح و ظفر شد -‌ ایران
[M2]خیزکه روزگار دگر شد وقت هنر شد -‌ ایران
[B][M1]خدا ز درد و غم رهاند ما را
[M2]خدا به کام دل رساند ما را
[B2]*
[B][M1]ما را در غمگساری یاری نباشد، یاران
[M2]غیر از افغان و زاری کاری نباشد، یاران
[B][M1]جز همت و غیرت‌، درمان دردی کجا؟
[M2]جز فخر و شهامت‌، دشمن نوردی کجا
[B][M1]جهان به کام ما برآید، آمین
[M2]شب فراق ما سرآید، آمین
[B][M1]عز و شرف به همت والا باید خواست
[M2]به تقلا باید خواست
[B][M1]فتح و ظفر به‌ دست توانا باید خواست
[M2]به‌ مدارا باید خواست
[B][M1]کیست که مژده‌ای برساند ما را
[M2]کیست که جرعه‌ای بچشاند ما را
[B2]وز غم رهاند ما را
[B][M1]جهان به کام ما برآید، آمین
[M2]شب فراق ما سرآید، آمین
[B2]*‌
[B][M1]گر در ره غمش کشته شوم به تهمت یاری
[M2]بهتر که از اجانب شنوم ملامت و خواری
[B2]خواری‌، خارا و خوشترم از گل بهاری
[B][M1]خیزکه روز فتح و ظفر شد -‌ ایران
[M2]خیز که روزگار دگر شد وقت هنر شد -‌ ایران
[B][M1]جهان به کام ما برآید، آمین
[M2]شب فراق ما سرآید، آمین
[A]
[B][M1]ای دلبر من‌، تاج سر من
[M2]یک دم ز وفا، بنشین بر من
[B][M1]نازت بکشم ای مایهٔ ناز
[M2]بارت ببرم ای دلبر من
[B][M1]وای از تو که‌ سوخت پروانه صفت
[M2]شمع رخ تو بال و پر من
[B][M1]رحمی که بسوخت عشق تو مرا
[M2]چندان که نماند خاکستر من
[B][M1]ای مرغ سحر این نامه ببر
[M2]نزد صنم گل پیکر من
[B][M1]لیلای منی مجنون توام
[M2]من بندهٔ تو تو سرور من
[B][M1]دل شد ز غمت چون قطرهٔ خون
[M2]وز دیده چکید در ساغر من
[B][M1]ویرانه شود آن خانه که نیست
[M2]روشن ز رخت ای اختر من
[B][M1]لطفت‌ شکرست‌ قهرت‌ شررست
[M2]هم نوش منی هم نشترمن
[B][M1]هرجا گذری با صوت خوشت
[M2]خاک ره توست چشم تر من
[B][M1]گوید که «‌بهار» نالد چو هزار
[M2]ناکرده نظر بر منظر من
[A]
بند اول
[B][M1]مرغ سحر ناله سرکن
[M2]داغ مرا تازه‌تر کن
[B][M1]زآه شرربار این قفس را
[M2]برشکن و زبر و زبر کن
[B][M1]بلبل پربسته زکنج قفس درآ
[M2]نغمهٔ آزادی نوع بشر سرا
[B][M1]وزنفسی عرصه این خاک توده را
[M2]پرشرر کن
[B][M1]ظلم ظالم‌، جور صیاد
[M2]آشیانم داده بر باد
[B][M1]ای خدا! ای فلک! ای طبیعت!
[M2]شام تاریک ما را سحرکن
[B2]*‌
[B][M1]نوبهار است‌، گل به بار است
[M2]ابر چشمم ژاله‌بار است
[B2]این قفس چون دلم ننگ وتار است
[B][M1]شعله فکن درقفس ای آه آتشین
[M2]دست طبیعت گل عمر مرا مچین
[B][M1]جانب‌عاشق نگه‌، ای‌تازه گل‌! از این
[M2]بیشتر کن
[B2]مرغ بیدل‌، شرح هجران مختصر مختصر مختصر کن!

بند دوم
[B][M1]عمرحقیقت به سرشد
[M2]عهد و وفا بی‌سپر شد
[B][M1]نالهٔ عاشق‌، ناز معشوق
[M2]هردو دروغ و بی‌اثر شد
[B][M1]راستی و مهر و محبت فسانه شد
[M2]قول و شرافت همگی از میانه شد
[B][M1]از پی دزدی وطن و دین بهانه شد
[M2]دیده تر شد
[B][M1]ظلم مالک‌، جور ارباب
[M2]زارع از غم گشته بیتاب
[B][M1]ساغر اغنیا پر می ناب
[M2]جام ما پر ز خون جگر شد
[B2]*
[B][M1]ای دل تنگ ناله سرکن
[M2]از قوی دستان حذر کن
[B2]از مساوات صرف نظرکن
[B][M1]ساقی گلچهره بده آب آتشین
[M2]پردهٔ دلکش بزن ای یار دلنشین
[B][M1]ناله برآر از قفس ای بلبل حزین
[M2]کز غم تو، سینهٔ من‌، پر شرر شد
[B2]کز غم تو سینهٔ من پرشرر پرشرر پرشرر شد
[A]
بند اول
[B][M1]عروس گل از باد صبا
[M2]شده در چمن چهره گشا
[B][M1]الا ای صنم بهر خدا
[M2]ز پرده تو رخ بدرکن
[B][M1]دیده کسی هرگز
[M2]بود پیچهٔ زدن خوی گل
[B2]پیچه زدن خوی گل
[B][M1]پرده برافکن تا
[M2]شود پرده‌نشین روی گل 
[B2]پرده‌نشین روی گل
[B][M1]بسوز دل اهل صفا -‌ به عشق وبه مهر و به وفا، ای صنم
[M2]ز پیچه زدن حذر کن
[B][M1]آه نهان چرا چهرهٔ دلجوی تو
[M2]وای گشاده به‌، روی تو هم موی تو

بند دوم
[B][M1]ندیده بودی چهر پری
[M2]نهفته کند جلوه گری
[B][M1]تو چون از پری زبباتری
[M2]هرآینه جلوه سرکن
[B][M1]دیده کسی هرگز بود حور و پری در حجاب
[M2]حور و پری در حجاب
[B][M1]دیده کسی هرگز بود شمس و قمر با نقاب
[M2]شمس و قمر با نقاب
[B][M1]بسوز دل اهل صفا -‌به عشق وبه مهروبه وفا، ای صنم
[M2]ز پیچه زدن حذرکن
[B][M1]آه نهان چرا چهرهٔ دلجوی تو
[M2]وای گشاده به روی توهم موی تو
[A]
[B][M1]رقیب می‌رسد ازگرد راه چاره کنید
[M2]به روی قبضهٔ شمشیر استخاره کنید
[B][M1]درین رمق رقم قتل خویش را یاران
[M2]ز دست خصم بگیرید و پاره پاره کنید
[B][M1]شکنج زلف بتان گر بلای عقل شماست
[M2]سبک ز حلقه دیوانگان کناره کنید
[B][M1]درین قمارکه یاران زدند بر سر جان
[M2]سفاهت است که با عقل استشاره کنید
[B][M1]نهید جبههٔ طاعت برآستان رقیب
[M2]و یا که خانهٔ معشوق را اداره کنید
[B][M1]بر غم سردی حاسد ز شعر گرم بهار
[M2]تنور خویش و دل خصم پر شراره کنید
[A]
[B][M1]گر رقیب آید بر دلبر من
[M2]جوشد از غیرت دل اندر بر من
[B][M1]مکر و شیادی بود لشکر او
[M2]عشق و آزادی بود لشکر من
[B2]من بی‌پروا را چه هراس از دشمن
خدا خدا دهد بر دشمن ظفری ما را
[B][M1]یا که من از خون او رنگ کنم بستر او
[M2]یاکه او از خون من رنگ کند پیکر من
[B][M1]دست‌از این دستهٔ‌شمشیرکه‌در دست من است
[M2]نکشم تا نکشد دست‌، رقیب از سر من
[B][M1]ای رقیبان وطن به کجا، به کجا خانهٔ ماست‌!
[M2]اندکی دورترک که نه این‌، که نه این جای شماست‌!
[B2]برچین برچین دامن که دامن ندهیم
برو ای ابله که ما تن ندهیم
[B][M1]ز آتشش پروا ندارد دل من
[M2]حالت پروانه دارد دل من
[B][M1]بسته صیادش پر و بال امید
[M2]چون پرد پروا ندارد دل من
[B2]من بی‌پروا را چه هراس از دشمن
خدا خدا دهد بر دشمن ظفری ما را
[B][M1]گرکشد خنجر بت کافر به قصد من و دل
[M2]ذره‌ای پروا ازین دعوا ندارد دل من
[B][M1]با رقیبان وطن از من دلخون گویید
[M2]دلبرم را به شما وانگذارد، دل من
[B][M1]ای رقیبان وطن به کجا، به کجا خانهٔ ماست‌!
[M2]اندکی دورترک که نه این‌، که نه این جای شماست‌!
[B2]برچین برچین دامن که دامن ندهیم
برو ای ابله که ما تن ندهیم
[A]
[B][M1]نسیم سحر بر چمن گذر کن
[M2]زمن بلبل خسته را خبرکن
[B][M1]بگو آشیان را ز دیده‌ ترکن
[M2]ز بیداد گل آه و ناله سرکن
[B2]شبی سحرکن -‌ شبی سحرکن
[B][M1]سکوت شب و نوای بلبل
[M2]شکرخنده زد به چهرهٔ گل
[B2]کنار بستان -‌به یاد مستان -‌بنوش می
[B][M1]یار من گلزار من تویی تو
[M2]دلدار من تویی تو
[B][M1]همه‌جا همراه من تویی
[M2]دلخواه من تویی تو
[B2]روزی آهم گیرد دامنت -‌سوزد با منت
[B][M1]گر شود دلم کوه درد و غم
[M2]چاره‌اش به یک جام می کنم
[B2]همچو فرهادش از ریشه برکنم
[B][M1]من همان مرغ بی‌بال وپر
[M2]شاخ بی‌برگ و بر
[B2]دل آزرده‌ام
[B][M1]من همان مرغ بی بال و پر
[M2]شاخ بی برگ و بر
[B2]دل آزرده‌ام
[A]
[B][M1]پروانه ای موجود ظریف
[M2]پروانه ای مخلوق شریف
[B2]ای صاحب پرهای لطیف
[B][M1]چون شد که از دشمن تو پروا نکنی
[M2]جز جانب آتش تو پروا نکنی
[B][M1]رسم فداکاری خوش آموخته‌ای
[M2]خود را برای دیگران سوخته‌ای
[B2]جز عاشقی چیزی نیاموخته‌ای
[B][M1]باید دلا تقلید پروانه کنی
[M2]جان را فدای روی جانانه کنی
[B][M1]مُردی توای پروانه و مُرد هنر 
[M2]موسیقی و حسن و کمالات دگر
[B][M1]ای‌ شمع خائن‌، شو ز غم‌ زیر و زبر
[M2]پروانه را کشتی و حاشا نکنی
[B][M1]ای شمع بی‌پروای دنی
[M2]پروانه را کشتی علنی
[B][M1]یارب که امشب را تو فردا نکنی
[M2]یارب که امشب را، که امشب را تو فرد‌ا نکنی
[B][M1]ای روح پروانه تو در بهشت برین
[M2]یادی از ما نکنی
[B2]* * *
[B][M1]آن خوشنوا مرغ سحری
[M2]رنجیده از خوی بشری
[B][M1]شد، تا به فردوس برین ناله کند
[M2]گلبانک آزادی در آن صفحه‌، در آن صفحه زند
[B][M1]چشم قضا زد ره به شیرین سخنش
[M2]قفل خموشی زد اجل بر دهنش
[B][M1]کنج قفس را کرد بیت‌الحزنش
[M2]غافل که این بلبل قفس می‌شکند
[B][M1]پروانه ای مرغ سحرم
[M2]ز مردنت خون شد جگرم
[B2]دیگر به موسیقی تو غوغا نکنی
شوری و شهنازی‌، و شهنازی تو برپا نکنی
[B][M1]ای روح پروانه
[M2]چرا عزیز من
[B2]یادی تو از ما نکنی
[A]
[B][M1]باد خزان وزان شد
[M2]چهرهٔ گل خزان شد
[B2]طلایه لشکر خزان از دو طرف عیان شد
چو ابر بهمن ز چشم من چشمهٔ خون روان شد
[B][M1]ناله‌، بس مرغ سحر در غم آشیان زد
[M2]آشیان سوخته بین مشعله در جهان زد
[B2]عزیز من -‌ مشعله در جهان زد
[B][M1]خدا خدا داد ز دست استاد
[M2]که بسته رخ شاهد مه‌لقا را
[B][M1]فغان و فریاد ز جور گردون
[M2]که داده فتوای فنای ما را
[B][M1]کشور خراب‌، فغان و زاری
[M2]پیچه و نقاب سیاه و تاری
[B][M1]وه چه کنم از غم بیقراری
[M2]تا به کی کشیم ذلت و بیماری
[B2]بیا مه من رویم از ورطهٔ جانسپاری
[A]
[B][M1]باش تا پنجهٔ ناهید زند زخمه به چنگ
[M2]آورد اختر ما دامن مقصود به چنگ
[B][M1]خوش دلی‌ها رسد از شاخ‌ هوس گوناگون
[M2]آرزوها دمد از باغ امل رنگارنگ
[B][M1]نور پاک احدی رفع کند ظلمت شرک
[M2]خلق‌پاک بشری محوکند نقشهٔ جنگ
[B][M1]هرکه را تیر و کمانی بود از غمزه به کف
[M2]نزند بر دل صاحب نظران تیر خدنگ
[B][M1]قهر نادان نکند آبروی علم به گور
[M2]دست ظالم نزند شیشهٔ انصاف به سنگ
[B][M1]بعد ازین دلبر بی‌مهر به رغم دل ما
[M2]ازتعمد نکند سوی رقیبان آهنگ
[B][M1]نکند بار دگر یار، جفا از سر قهر
[M2]نکشد بار دگر ناله بهار از دل تنگ
[A]
۱
[B][M1]باد صبا بر گل گذر کن
[M2]برگل گذر کن
[B][M1]وز حال گل ما را خبر کن
[M2]ای نازنین
[B][M1]ای مه‌جبین
[M2]با مدعی کمتر نشین
[B][M1]بیچاره عاشق ناله تا کی
[M2]یا دل مده یا ترک سر کن -‌ ترک سر کن
[B][M1]شد خون‌فشان چشم تر من
[M2]پر خون دل شد، ساغر من
[B][M1]ای یار عزیز مطبوع و تمیز
[M2]در فصل بهار با ما مستیز
[B2]آخر گذشت آب از سر من -‌ ببین چشم تر من

۲
[B][M1]گل چاک غم برپیرهن زد -‌برپیرهن زد
[M2]از غیرت آتش در چمن زد
[B][M1]ازغیرت آتش در چمن زد
[M2]بلبل چو من
[B][M1]شد در چمن
[M2]دستان سرا بهر وطن
[B2]دیدی که ظالم تیشه‌اش را آخر به پای خویشتن زد
[B][M1]ایرانیان از بهر خدا
[M2]یک دل شوید از صدق و صفا
[B][M1]تا چند نفاق تا کی دغلی
[M2]تا چند غرض تاکی دو دلی
[B][M1]آخر بس است این بد عملی
[M2]بس است این منفعلی
[A]
۱‌
[B][M1]ز فروردین شد شکفته چمن
[M2]گل نوشد زیب دشت و دمن
[B2]کجایی ای نازنین گل من
[B][M1]بهار آمد با گل و سنبل
[M2]ز بیداد گل نعره زد بلبل
[B][M1]دل بلبل نازک است ای گل
[M2]دل او را از جفا مشکن
[B][M1]بهار از گل سایبان دارد
[M2]دربغا کز پی خزان دارد
[B2]خوش آن کس کاو یاری جوان دارد
بتی تازه با شراب کهن
[B][M1]دلم گشت از چرخ بوقلمون
[M2]چو جام می ‌لب به لب پرخون
[B2]غم عشقت شد برغمم افزون
[B][M1]شد از ستمت
[M2]ز دست غمت
[B2]غرق خون دل من
[B][M1]مجنون دل من
[M2]محزون دل من
[B2]پر ز خون دل من

۲
[B][M1]نگارا رحمی نما به چشم ترم
[M2]که‌ من از زلفت بتا شکسته ترم
[B][M1]اگر بردم جان از غم دوران
[M2]ز درد فراق تو جان نبرم
[B][M1]عزیز دلم بت چگلم آبروی چمن
[M2]بهار مرا خزان منما نازنین گل من
[A]
[B][M1]آخر ای ایرانی!
[M2]تا به کی نادانی
[B2]تا چند سرگردانی
[B][M1]بر اروپا بنگر
[M2]شور و غوغا بنگر
[B2]کز مژگان خون رانی
[B][M1]باری باری بر خود کن نظری
[M2]داد ازین دربدری آه ازین بی‌خبری
[B][M1]عزت تو جلالت و شجاعتت کو؟
[M2]جلال تاریخی و آن برش شمشیر تو کو؟
[B][M1]کورش و دارای مهین خسرو و شاپورکزین
[M2]غرش و آوای سواران جهانگیر تو کو؟
[B2]*
[B][M1]نه به دل گفتهٔ زردشت تورا هیچ خبر
[M2]نه ز محمد خبر و نی ز علی درتو اثر
[B][M1]اهرمن اندر دل تو جسته مقر
[M2]پند بزرگان صدمهٔ دوران رفته ز یادت به نظر
[B2]رستم دستان سام نریمان و آن جگر شیر تو کو؟
[A]
۱
[B][M1]به دل جز غم آن قمر ندارم
[M2]خوشم ز آنکه غم دگر ندارم
[B][M1]کند داغ دلم همیشه تازه
[M2]از این مطلب تازه‌تر ندارم (‌تکرار)
[B][M1]قسم خورده که رخساره نپوشد
[M2]به جز با من دلداده نجوشد
[B2]هوایی به جز این به سر ندارم
هوایی به جز این به سر ندارم
[B][M1]جمال بشر تویی
[M2]ز گل تازه‌تر تویی
[B][M1]به پاکی سمر تویی
[M2]که رشگ قمر تویی
[B][M1]عزیزم
[M2]در عالم
[B][M1]جای زن
[M2]باید باشد بر روی دیده
[B][M1]زن در زندان
[M2]یارب که دیده
[B][M1]چه‌ شد عزیزان که حال نسوان - بود بدینسان زار
[M2]سیاهکاری و جهل و خواری -‌بود مدامش کار
[B][M1]وای بهارا بهارا مزن دم خدا را ز راز نهان
[M2]وای که ما را، که ما را، مقدر شد این از جهان

۲‌
[B][M1]زنی کاو به جهان هنر ندارد
[M2]ز حسن بشری خبر ندارد
[B][M1]بناز ای زن با هنر که عالم
[M2]گلی از تو شکفته‌تر ندارد
[B][M1]زنانی که به جهل در حجابند
[M2]ز آداب و هنر بهره نیابند
[B2]چنین زن به جهان ثمر ندارد
[B][M1]فرو خوان کتاب را
[M2]برافکن حجاب را
[B][M1]ازبن بیش‌تر به گل
[M2]مپوش آفتاب را
[B][M1]ای دلبر، جان پرور
[M2]طی شد عمرم ‌در آرزویت
[B2]روزم باشد چو تار مویت
[B][M1]که چون تو دلبر چراکنی سر به ذلت و خواری
[M2]خدا نماید ز دیدهٔ بد تو را نگهداری
[B][M1]آه نگارا نگارا مده دل خدا را به حرف کسی
[M2]وای که گل را زیانی نباشد ز خار و خسی
[A]
[B][M1]ز من نگارم خبر ندارد
[M2]به حال زارم نظر ندارد
[B][M1]خبر ندارم من از دل خود
[M2]دل من از من خبر ندارد
[B][M1]کجا رود دل که دلبرش نیست
[M2]کجا پرد مرغ که پر ندارد
[B][M1]امان از این عشق فغان از این عشق
[M2]که غیر خون جگر ندارد
[B][M1]همه سیاهی همه تباهی
[M2]مگر شب ما سحر ندارد
[B][M1]بهار مضطر منال دیگر
[M2]که آه و زاری اثر ندارد
[B][M1]جز انتظار و جز استقامت
[M2]وطن علاج دگر ندارد
[B][M1]ز هر دو سر، بر سرش بکوبند
[M2]کسی که تیغ دو سر ندارد
[A]
این تصنیف را بهار در منفای خود در سال ۱۳۱۲ ساخته و به به اهالی اصفهان اهدا کرده است‌.
[B][M1]به اصفهان رو که تا بنگری بهشت ثانی
[M2]به زنده‌رودش سلامی ز چشم ما رسانی
[B2]ببر از وفا کنار جلفا به گل چهرگان سلام ما را
[B][M1]شهر با شکوه
[M2]قصر چلستون
[B2]کن گذر به چار باغش
[B][M1]گر شد از کفت‌
[M2]یار بی‌وفا
[B2]کن کنار پل سراغش
[B][M1]بنشین درکریاس یاد شاه عباس بستان از دلبر می
[M2]بستان از دست وی می پی در پی تاکی تا بتوانی
[B][M1]جز شادی در دهر کدامست
[M2]غیر از می هرچیز حرام است
[B][M1]ساعتی در جهان خرم بودن بی‌غم بودن بی‌غم بودن
[M2]با بتی دلستان محرم بودن با هم بودن همدم بودن
[B][M1]ای بت اصفهان زآن شراب جلفا ساغری در ده ما را
[M2]ما غریبیم ای مه - ‌بر غریبان رحمی کن خدا را
[END]
[START][A]
[B][M1]غره دولت بود در صورت تیغت عیان
[M2]گفتم اینک یک دو حرف از دولت آخر زمان
[B][M1]دی کشیدی زلف در پی کی بود ای سرو ناز
[M2]عمر را پایان که بنمودی در او زلف دراز
[A]
[B][M1]دل ز لعلش چو قوت بیحد یافت
[M2]در یکی لحظه رو به مقصد تافت
[A]
[B][M1]چو عفوت بی حد افتاده ست دریاهاست پنداری
[M2]که پیدا نیست قعرش پیش جامی جز به دشواری
[A]
[B][M1]یارم چو شود به طوف بستان مایل
[M2]گل دل بکند ز برگ خود خوار و خجل
[B][M1]بیند رخ او و سر نهد در عقبش
[M2]وانگه دهدش خبر ز بی برگی گل
[A]
[B][M1]زیور خود به مسیح ار دهد آن شوخ ملیح
[M2]مهر و مه بوسه زند بر لب و دندان مسیح
[A]
[B][M1]چو در ساغر ببیند درد باده
[M2]شود تایب ز تاج توبه ساده
[A]
[B][M1]دی مرغک خامه بهر نامت
[M2]بر صفحه نامه شد رقم کوش
[B][M1]مجروح شد از دو حرف آن روح
[M2]مدهوش شد از دو حرف آن هوش
[B][M1]منقار زدن برای دانه
[M2]بعد از همه شد بر او فراموش
[A]
[B][M1]بر دل از رنج طمع بار منه
[M2]طلب بی طمعی آخر به
[A]
[B][M1]هرگه که رسد به فارسی سوق سخن
[M2]رکنی دو ز شرع رابه آن ترجمه کن
[A]
[B][M1]آمد آن سرو روان بیرون به پا گیسوکشان
[M2]شد مرا مربوط با هر موی او رگهای جان
[A]
[B][M1]شد نهان زابروی تو مه چو هلال اول شب
[M2]به دعا طالب مه گو بگشا گوشه لب
[A]
[B][M1]ابروی تو به صورت ظاهر چو بنگرم
[M2]ماه بلند مرتبه را یاد ناورم
[A]
[B][M1]از روی تو بر مصحف چون نور فتد ماها
[M2]از طره مشکینت خوانیم دراو طاها
[A]
[B][M1]سمنبر انجمن بین که نی سمن نه چمن
[M2]به روزگار تو دارد نشان ز هستی من
[A]
[B][M1]در زلف تو از راست سوی چپ کششی نیست
[M2]آری طرف راست گرفتن ز چپ اولی ست
[A]
[B][M1]ای آمده سوی بیدلان دیر به دیر
[M2]وز سنگدلی به خونشان گشته دلیر
[B][M1]دیدم رخ خوب تو در اثنای دو روز
[M2]چون بنمودی میان امروز و پریر
[A]
[B][M1]چون جمع شود ز عقل و دین قافله ها
[M2]عشق تو کند« عالیها سافلها»
[B][M1]عشق تو که فرض ماست چون روی نمود
[M2]سهل است اگر فوت شود نافله ها
[A]
[B][M1]می نماید شاخ ریحان ترت بر آفتاب
[M2]بین دل مارا که چون مانده ست ازین در پیچ و تاب
[A]
[B][M1]توبه در عشق یا ورع در می
[M2]جام جامی شکست وای به وی
[A]
[B][M1]از نقش شفا بسم دلا وصل حبیب
[M2]حاشا که خرم به نسیه درمان طبیب
[A]
[B][M1]از آتش سودای تو دم زد دل من
[M2]بر طارم افلاک علم زد دل من
[B][M1]دامان امید را ز مقصد پر یافت
[M2]در پیروی تو تا قدم زد دل من
[A]
[B][M1]سقاک الله ای دیار
[M2]که از دور روزگار
[B][M1]تهی مانده ای ز یار
[M2]من و جان بی قرار
[B][M1]به گرد تو اشکبار
[M2]چه پنهان چه آشکار
[B][M1]چو ابری که در بهار
[M2]کند گریه بر چمن
[B][M1]به هر هر منزل و مقام
[M2]که آن سرو خوشخرام
[B][M1]به یاران نشسته رام
[M2]به عشرت گرفته جام
[B][M1]وزان جام شادکام
[M2]به جایی نهاده گام
[B][M1]برآنجای صبح و شام
[M2]نهم روی خویشتن
[B][M1]درین دلگشا محل
[M2]چو فردوس بی بدل
[B][M1]ز دوران پر حیل
[M2]چه بینم بجز خلل
[B][M1]کنم تا برد اجل
[M2]سر رشته امل
[B][M1]گهی ناله بر طلل
[M2]گهی گریه بر دمن
[B][M1]به هر جا زمین نشین
[M2]شد آن یار نازنین
[B][M1]به چشم من غمین
[M2]که دارد به تیغ کین
[B][M1]به جانم غمش کمین
[M2]خس و خار آن زمین
[B][M1]به از سرو و یاسمین
[M2]به از سنبل و سمن
[B][M1]دلی دارم ای نسیم
[M2]ز هجران او دو نیم
[B][M1]چو هر بزم را ندیم
[M2]تویی ناکشیده بیم
[B][M1]گذر کن بر آن حریم
[M2]که آن مه بود مقیم
[B][M1]درآن روضه نعیم
[M2]بگو شرح حال من
[B][M1]چو آن یار دل گسل
[M2]به قتلم دهد سجل
[B][M1]وزآن قتل تنگدل
[M2]به رفتار معتدل
[B][M1]به خاکم رسد خجل
[M2]به جانش کنم بحل
[B][M1]ز شوقش چو گل ز گل
[M2]زنم چاک پیرهن
[B][M1]درین خطه خطر
[M2]حذر جامیا حذر
[B][M1]که با طبع نکته ور
[M2]کنی دعوی هنر
[B][M1]به کف چو نبودت زر
[M2]سخن گر شود گهر
[B][M1]کجا یار سیمبر
[M2]نهد گوش بر سخن
[END]
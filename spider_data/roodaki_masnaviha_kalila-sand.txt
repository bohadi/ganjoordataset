[START][A]
[B][M1]هرکه نامخت ازگذشت روزگار[M2]نیز ناموزد ز هیچ آموزگار
[A]
[B][M1]از خراسان به روز طاوس وش[M2]سوی خاور می‌خرامد شاد و خوش
[B][M1]کآفتاب آید به بخشش زی بره[M2]روی گیتی سبز گردد یکسره
[B][M1]مهر دیدم بامدادان چون بتافت[M2]از خراسان سوی خاور می‌شتافت
[B][M1]نیم روزان بر سر ما برگذشت[M2]چو به خاور شد ز ما نادید گشت
[A]
[B][M1]هم چنان سرمه که دخت خوب روی[M2]هم به سان گرد بردارد ز روی
[B][M1]گرچه هر روز اندکی برداردش[M2]بافدم روزی به پایان آردش
[A]
[B][M1]شب زمستان بود، کپی سرد یافت[M2]کرمکی شبتاب ناگاهی بتافت
[B][M1]کپیان آتش همی پنداشتند[M2]پشتهٔ هیزم برو بر داشتند
[A]
[B][M1]آن گرنج و آن شکر برداشت پاک[M2]وندر آن دستار آن زن بست خاک
[B][M1]باز کرد از خواب زن را نرم و خوش[M2]گفت: دزدانند و آمد پای پش
[B][M1]آن زن از دکان فرود آمد چو باد[M2]پس فلرزنگش به دست اندر نهاد
[B][M1]شوی بگشاد آن فلرزش، خاک دید[M2]کرد زن را بانگ و گفتش: ای پلید
[A]
[B][M1]دمنه را گفتا که تا: این بانگ چیست؟[M2]با نهیب و سهم این آوای کیست؟
[B][M1]دمنه گفت او را: جزین آوا دگر[M2]کار تو نه هست و سهمی بیشتر
[B][M1]آب هر چه بیشتر نیرو کند[M2]بند ورغ سست بوده بفگند
[B][M1]دل گسسته داری از بانگ بلند[M2]رنجکی باشدت و آواز گزند
[A]
[B][M1]گفت: هنگامی یکی شهزاده بود[M2]گوهری و پر هنر آزاده بود
[B][M1]شد به گرما به درون یک روز غوشت[M2]بود فربی و کلان و خوب گوشت
[A]
[B][M1]کشتیی بر آب و کشتیبانش باد[M2]رفتن اندر وادیی یکسان نهاد
[B][M1]نه خله باید، نه باد انگیختن[M2]نه ز کشتی بیم و نه ز آویختن
[A]
[B][M1]بانگ زله کرد خواهد کر گوش[M2]وایچ ناساید به گرما از خروش
[B][M1]برزند آواز دونانک به دست[M2]بانگ دونانک سه چند آوای هست
[A]
[B][M1]وز درخت اندر، گواهی خواهد اوی[M2]تو بدانگاه از درخت اندر بگوی:
[B][M1]کان تبنگوی اندرو دینار بود[M2]آن ستد ز یدر که ناهشیار بود
[A]
[B][M1]هم چنان کبتی، که دارد انگبین[M2]چون بماند داستان من برین:
[B][M1]کبت ناگه بوی نیلوفر بیافت[M2]خوشش آمد سوی نیلوفر شتافت
[B][M1]وز بر خوشبوی نیلوفر نشست[M2]چون گه رفتن فراز آمد بجست
[B][M1]تا چو شد در آب نیلوفر نهان[M2]او به زیر آب ماند از ناگهان
[A]
[B][M1]هیچ شادی نیست اندر این جهان[M2]برتر از دیدار روی دوستان
[B][M1]هیچ تلخی نیست بر دل تلخ تر[M2]از فراق دوستان پر هنر
[A]
[B][M1]تا جهان بود از سر مردم فراز[M2]کس نبود از راز دانش بی‌نیاز
[B][M1]مردمان بخرد اندر هر زمان[M2]راز دانش را به هر گونه زبان
[B][M1]گرد کردند و گرامی داشتند[M2]تا به سنگ اندر همی بنگاشتند
[B][M1]دانش اندر دل چراغ روشنست[M2]وز همه بد بر تن تو جوشنست
[A]
[B][M1]گفت با خرگوش خانه خان من[M2]خیز خاشاکت ازو بیرون فگن
[B][M1]چون یکی خاشاک افگنده به کوی[M2]گوش خاران را نیاز آید بدوی
[A]
[B][M1]آن که را دانم که: اویم دشمنست[M2]وز روان پاک بدخواه منست
[B][M1]هم به هر گه دوستی جویمش من[M2]هم سخن به آهستگی گویمش من
[A]
[B][M1]کار چون بسته شود بگشایدا[M2]وز پس هر غم طرب افزایدا
[A]
[B][M1]بار کژ مردم به کنگرش اندرا[M2]چون ازو سودست مر شادی ترا
[A]
[B][M1]آفریده مردمان مر رنج را[M2]بیش کرده جان رنج آهنج را
[A]
[B][M1]اندر آمد مرد با زن چرب چرب[M2]گنده پیر از خانه بیرون شد بترب
[A]
[B][M1]شاه دیگر روز باغ آراست خوب[M2]تخت‌ها بنهاد و بر گسترد بوب
[A]
[B][M1]خود ترا جوید همه خوبی و زیب[M2]هم چنان چون تو جبه جوید نشیب
[A]
[B][M1]پس تبیری دید نزدیک درخت[M2]هر گهی بانگی بجستی تند و سخت
[A]
[B][M1]باکروز و خرمی آهو به دشت[M2]می خرامد چون کسی کومست گشت
[A]
[B][M1]خایگان تو چو کابیله شدست[M2]رنگ او چون رنگ پاتیله شدست
[A]
[B][M1]چون درآمد آن کدیور، مرد زفت[M2]بیل هشت و داس گاله برگرفت
[A]
[B][M1]آمد این شبدیز با مرد خراج[M2]دربجنبانید با بانگ و تلاج
[A]
[B][M1]دست و کف و پای پیران پر کلخج[M2]ریش پیران زرد از بس دود نخج
[A]
[B][M1]گر خوری از خوردن افزایدت رنج[M2]ور دمی مینو فراز آوردت و گنج
[A]
[B][M1]گفت: خیز اکنون و سازه ره بسیچ[M2]رفت باید، ای پسر، ممغز تو هیچ
[A]
[B][M1]آهو از دام اندرون آواز داد[M2]پاسخ گرزه به دانش باز داد
[A]
[B][M1]پادشا سیمرغ دریا را ببرد[M2]خانه و بچه بدان تیتو سپرد
[A]
[B][M1]اندر آن شهری که موش آهن خورد[M2]باز پرد در هوا، کودک برد
[A]
[B][M1]از فراوانی، که خشکا مار کرد[M2]زن نهان مر مرد را بیدار کرد
[A]
[B][M1]آنگهی گنجور مشک آمار کرد[M2]تا مرو را زان بدان بیدار کرد
[A]
[B][M1]چونکه مالیده بدو گستاخ شد[M2]کار مالیده بدو در واخ شد
[A]
[B][M1]چون که نالنده بدو گستاخ شد[M2]تن درستی آمد و در واخ شد
[A]
[B][M1]کرد روبه یوزواری یک ز غند[M2]خویشتن را زان میان بیرون فگند
[A]
[B][M1]مرد دینی رفت و آوردش کنند[M2]چون همی مهمان در من خواست کند
[A]
[B][M1]گنبدی نهمار بر برده، بلند[M2]نه ستونش از برون، نه زیر بند
[A]
[B][M1]روز جستن تازیانی چون نوند[M2]روز دن چون شست ساله سودمند
[A]
[B][M1]روز جستن تازیانی چون نوند[M2]بیش باشد تا تو باشی سودمند
[A]
[B][M1]گر بزان شهر با من تاختند[M2]من ندانستم چه تنبل ساختند؟
[A]
[B][M1]نان آن مدخل ز بس زشتم نمود[M2]از پی خوردن گوارشتم نبود
[A]
[B][M1]گفت دینی را که: این دینار بود[M2]کین فراکن موش را پروار بود
[A]
[B][M1]زن چو این بشنیده شد خاموش بود[M2]کفشگر کانا و مردی لوش بود
[A]
[B][M1]سرخی خفچه نگر از سرخ بید[M2]معصفر گون، پوشش او خود سفید
[A]
[B][M1]چون کشف انبوه غوغایی بدید[M2]بانگ وژخ مردمان، خشم آورید
[A]
[B][M1]سر فرو بردم میان آبخور[M2]از فرنج منش خشم آمد مگر
[A]
[B][M1]خور به شادی روزگار نوبهار[M2]می گسار اندر تکوک شاهوار
[A]
[B][M1]داشتی آن تاجر دولت شعار[M2]صد قطار سار اندر زیر بار
[A]
[B][M1]مرد مزدور اندر آغازید کار[M2]پیش او دوستان همی زد بی کیار
[A]
[B][M1]آشکوخد بر زمین هموارتر[M2]هم چنان چون بر زمین دشوارتر
[A]
[B][M1]از تو دارم هر چه در خانه خنور[M2]وز تو دارم نیز گندم در کنور
[A]
[B][M1]گرسنه روباه شد تا آن تبیر[M2]چشم زی او برده، مانده خیر خیر
[A]
[B][M1]آتشی بنشاند از تن تفت و تیز[M2]چون زمانی بگذرد، گردد گمیز
[A]
[B][M1]وز چکاوک نوف بینی رستخیز[M2]دشت برگیرد بدان آوای تیز
[A]
[B][M1]چون گل سرخ از میان پیلگوش[M2]یا چو زرین گوشوار از خوب گوش
[A]
[B][M1]شیر خشم آورد و جست از جای خویش[M2]و آمد آن خرگوش را الفغده پیش
[A]
[B][M1]ابله و فرزانه را فرجام خاک[M2]جایگاه هر دو اندر یک مغاک
[A]
[B][M1]موی سر جغبوت و جامه ریمناک[M2]از برون سو باد سرد و بیمناک
[A]
[B][M1]زد کلوخی بر هباک آن فزاک[M2]شد هباک او به کردار مغاک
[A]
[B][M1]از دهان تو همی آید غشاک[M2]پیر گشتی ریخت مویت از هباک
[A]
[B][M1]خشم آمدش و همان گه گفت: ویک[M2]خواست کورا برکند از دیده کیک
[A]
[B][M1]ماده گفتا: هیچ شرمت نیست، ویک[M2]بس سبکباری، نه بد دانی، نه نیک
[A]
[B][M1]دم سگ بینی ابا بتفوز سگ[M2]خشک گشت، کش نجنبد هیچ رگ
[A]
[B][M1]چون فراز آید بدو آغاز مرگ[M2]دیدنش بیگار گرداند مجرگ
[A]
[B][M1]ایستاده دیدم آن جا دزد و غول[M2]روی زشت و چشم‌ها همچون دو غول
[A]
[B][M1]چون که زن را دید فغ، کرد اشتلم[M2]همچو آهن گشت و نداد ایچ خم
[A]
[B][M1]تا به خانه برد زن را با دلام[M2]شادمانه زن نشست و شادکام
[A]
[B][M1]نزد آن شاه زمین کردش پیام[M2]دارویی فرمود زامهران به نام
[A]
[B][M1]بس که برگفته پشیمان بوده‌ام[M2]بس که بر ناگفته شادان بوده‌ام
[A]
[B][M1]کرد باید مر مرا و او را رون[M2]شیر تا تیمار دارد خویشتن
[A]
[B][M1]پس شتابان آمد اینک پیرزن[M2]روی یکسو، کاغه کرده خویشتن
[A]
[B][M1]زش ازو پاسخ دهم اندر نهان[M2]زش به بیداری میان مردمان
[A]
[B][M1]چون بگردد پای او از پایدان[M2]خود شکوخیده بماند هم چنان
[A]
[B][M1]مار و غنده کربشه با کژدمان[M2]خورد ایشان گوشت روی مردمان
[A]
[B][M1]تاک رز بینی شده دینارگون[M2]پرنیان سبز او زنگارگون
[A]
[B][M1]از همالان وز برادر من فزون[M2]زان که من امیدوارم نیز یون
[A]
[B][M1]گر درم داری، گزند آرد بدین[M2]بفگن او را گرم و درویشی گزین
[A]
[B][M1]مرد را نهمار خشم آمد ازین[M2]غاو شنگی به کف آوردش، گزین
[A]
[B][M1]ار همه خوبی و نیکی دارد او[M2]ماده ور بر کار خویش ار دارد او
[A]
[B][M1]تنگ شد عالم برو از بهر گاو[M2]شور شور اندر فگند و کاو کاو
[A]
[B][M1]گفت: فردا بینی‌ام در پیش تو[M2]خود بیا هنجم ستیم از ریش تو
[A]
[B][M1]کاش آن گوید که باشد بیش نه[M2]بر یکی بر چند بفزاید فره
[A]
[B][M1]هیچ گنجی نیست از فرهنگ به[M2]تا توانی رو هوا زی گنج نه
[A]
[B][M1]روی هر یک چون دو هفته گرد ماه[M2]جامه‌شان غفه، سموریشان کلاه
[A]
[B][M1]اخترانند آسمانشان جایگاه[M2]هفت تابنده دوان در دو و داه
[A]
[B][M1]سوس پرورده به می بگداخته[M2]نیک درمانی زنان را ساخته
[A]
[B][M1]پر بکنده، چنگ و چنگل ریخته[M2]خاک گشته، باد خاکش بیخته
[A]
[B][M1]نزد تو آماده بدو آراسته[M2]جنگ او را خویشتن پیراسته
[A]
[B][M1]سنجد چیلان بدو نیمه شده[M2]نقطهٔ سرمه به یک یک برزده
[A]
[B][M1]هست از مغز سرت، ای منگله[M2]همچو رش مانده تهی از کشکله
[A]
[B][M1]بهترین یاران و نزدیکان همه[M2]نزد او دارم همیشه اندمه
[A]
[B][M1]پس بیو بارید ایشان را همه[M2]نی شبان را میش زنده، نی رمه
[A]
[B][M1]جای کرد از بهر بودن کازه‌ای[M2]زان که کرده بودشان اندازه‌ای
[A]
[B][M1]گفت: ای من، مرد خام کل درای[M2]پیش آن فرتوت پیر ژاژخای
[A]
[B][M1]بینی و گنده دهان داری و نای[M2]خایگان غر، هر یکی همچون درای
[A]
[B][M1]پیسی و ناسور کون و گربه پای[M2]خایه غر داری تو، چون اشتر درای
[A]
[B][M1]آبکندی دور و بس تاریک جای[M2]لغز لغزان چون درو بنهند پای
[A]
[B][M1]زشت و نافرهخته و نابخردی[M2]آدمی رویی و در باطن بدی
[A]
[B][M1]من سخن گویم، تو کانایی کنی[M2]هر زمانی دست بر دستی زنی
[A]
[B][M1]دستگاه او نداند کز چه روی؟[M2]تنبل و کنبوره در دستان اوی
[A]
[B][M1]شو، بدان گنج اندرون خمی بجوی[M2]زیر او سمچیست، بیرون شد بدوی
[A]
[B][M1]چون یکی جبغبوت پستان‌بند اوی[M2]شیر دوشی زو به روزی دو سبوی
[A]
[B][M1]خم و خنبه پر ز انده، دل تهی[M2]زعفران و نرگس و بید و بهی
[END]
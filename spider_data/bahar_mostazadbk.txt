[START][A]
[B][M1]اهلا و سهلا ای نسیم بهار
[M2]ای قاصد زلف یار
[B][M1]از زلف یار آیی چه داری بیار
[M2]ای کاروان تتار
[B][M1]گویی هنوز ای نفخهٔ مشگبار
[M2]هست‌آن سیه‌زلف یار
[B2]آشفته و سرگشته و بی‌قرار
از بار دل‌های زار
[B][M1]گو هنوز آن بستگی‌های دل
[M2]نگشوده‌از پای او
[B][M1]وآن کنج ویرانست مأوای دل
[M2]رنج است کالای او
[B][M1]دلبر ندارد هیچ پروای دل
[M2]غافل ز غوغای او
[B2]دل نیز باشد خسته و داغدار
ز اندوه هجران یار
[B][M1]نی نی خطا گفتی چنین نیست راز
[M2]نرد تخطی مباز
[B][M1]کز جور دل‌ها سرکشیده است باز
[M2]آن زلف دستان طراز
[B][M1]کوته شدش از جور دست دراز
[M2]دستان دیگر نبواز
[B2]کان سرکشی بگذشت و آن روزگا‌ر
سامان پذیرفت کار
[B][M1]وصل آمد و بگذشت ایام هجر
[M2]معدوم شد نام هجر
[B][M1]زهری که پنهان بود در جام هجر
[M2]شد جمله درکام هجر
[B][M1]یکسر گذشت آغاز و انجام هجر
[M2]برچیده شد دام هجر
[B2]وآن عاشق غمدیده اشکبار
بیرون شد ز انتظار
[B][M1]بگذشت آن کز دستبرد رقیب
[M2]نالان شود جان ما
[B][M1]گردد پریشانتر ز زلف جبیب
[M2]حال پریشان ما
[B][M1]گل را نباشد ناز بر عندلیب
[M2]اندرگلستان ما
[B2]وزگل ندارد شکوه‌، نالان هزار
با نالهٔ زار زار
[B][M1]بگذشت آن کافراسیاب خزان
[M2]آید به ملک چمن
[B][M1]کاذر مهش آ‌ذر فروزد به جان
[M2]با نیروی تهمتن
[B][M1]بگذشت آن کز جانب مهرگان
[M2]تازد به تل و دمن
[B2]کاردیبهشت آید چو اسفندیار
با گرزهٔ گاو سار
[B][M1]با گلبنان باغ بربست دی
[M2]عهدی به فال سعید
[B][M1]کاندر چمن تازد دگرباره وی
[M2]چپش ازقریب و بعید
[B][M1]گر بشکند عهد از ره جهل وغی
[M2]ترسم چو عبدالحمید
[B2]گردد اسیر پنجهٔ اقتدار
از نیروی نوبهار
[B][M1]خوش باشد ارزین شاه گیرند پند
[M2]شاهان پیمان شکن
[B][M1]سبلت نخایند از ره ریشخند
[M2]برملت خوبشتن
[B][M1]بندند بر ملت در چون و چند
[M2]بی‌حیله و مکر و فن
[B2]کافزون‌تر است از حیلهٔ شهریار
مکر و فن کردکار
[B][M1]والله خیرالماکرین گفت حق
[M2]رو مکر و افسون مکن
[B][M1]از مکر، دم درکش چنین گفت حق
[M2]حق را دگرگون مکن
[B][M1]پیمان‌شکن را خصم‌دین گفت حق
[M2]چندین چه و چون مکن
[B2]پیمان قران را بدار استوار
تا داردت پایدار
[B][M1]ای ملت عثمانی ای رویتان
[M2]پیوسته روی خدا
[B][M1]ای ملت عثمانی ای سویتان
[M2]همواره روی خدا
[B][M1]بشکسته از نیروی بازویتان
[M2]پشت عدوی خدا
[B2]وز پردلی‌تان گشته شادی گوار
دل‌های امیدوار
[B][M1]شد مایهٔ رادی و فرزانگی
[M2]جیش سلانیکتان
[B][M1]دست ستم از دشمن خانگی
[M2]بربسته پلتیکتان
[B][M1]رانند تحسین‌ها به مردانگی
[M2]از دور و نزدیکتان
[B2]واندر بطون دهر جست انتشار
آن جنبش و کارزار
[B][M1]چتر (‌ترقی‌)‌تان برازنده شد
[M2]از نعمت (‌اتحاد)
[B][M1]بنیاد (‌اقدام‌) عدو کنده شد
[M2]از همت اتحاد
[B][M1]ایرانیان را جان و دل زنده شد
[M2]از خدمت اتحاد
[B2]زبن رو نمودند از (‌سعادت‌) شعار
در آن همایون دیار
[B][M1]گشت از شما بنیاد ایمان متین
[M2]رحمت بر ایمانتان
[B][M1]وزکارکرد جانفشانان دین
[M2]فرخنده شد جانتان
[B][M1]سلطان نو جستید صد آفرین
[M2]بر جان سلطانتان
[B2]طوبی براین سلطان والاتبار
وین سایهٔ کردگار
[B][M1]شاه رعیت پرور نامور
[M2]سلطان محمد رشاد
[B][M1]سلطان والا اختر دادگر
[M2]منظور جان عباد
[B][M1]کردار او باشد در اول نظر
[M2]پیرایهٔ اتحاد
[B2]آثار او باشد در آخر شمار
سرمایه افتخار
[B][M1]سلطان محمدخان خامس که بخت
[M2]پیوسته جوید درش
[B][M1]در باغ اسلامی تناور درخت
[M2]شخص خرد پرورش
[B][M1]زببندهٔ خرگاه و دیهیم و تخت
[M2]ذات همایون فرش
[B2]شایستهٔ تحمید یزدان یار
آن خاطر بردبار
[B][M1]شاهی که خیزد نور شهزادگی
[M2]از جبههٔ پاک او
[B][M1]ماهی که تابد مهر آزدگی
[M2]از چرخ ادراک او
[B][M1]مایل به درویشی و افتادگی
[M2]طبع طربناک او
[B2]آری بزرگان‌را به هر روزگار
زینگونه بوده است کار
[B][M1]ای دوحهٔ سلجوقیان بی گزند
[M2]از چون تو زیبا ثمر
[B][M1]وی نام عثمان‌خان غازی بلند
[M2]از چون تو والا پسر
[B][M1]ای از تو در خلد برین شادمند
[M2]سنجر شه نامور
[B2]وی از تو در باغ جنان شادخوار
از طغرل نامدار
[B][M1]دانی که یکسانند نوع بشر
[M2]اندر حقوق خودی
[B][M1]غصب حقوق خلق درهرنظر
[M2]باشد ز نابخردی
[B][M1]عدل و مساواتست نعم‌السیر
[M2]در مذهب ایزدی
[B2]جور و ستبداد است بئس‌الشعار
در کیش پروردگار
[B][M1]عبدالحمید از جهل مبرم چه دید
[M2]جز بند و مسمار جهل
[B][M1]وز جور و استبداد جز غم چه دید
[M2]این است آثار جهل
[B][M1]جاهل به جز محنت ز عالم چه دید
[M2]وای آنکه شد یار جهل
[B2]زین رو بباید علم کرد اختیار
شاد آنکه با علم یار
[B][M1]شاهد شدی از جان و دل یار علم
[M2]یزدان بود یار تو
[B][M1]گرم است در ملک تو بازار علم
[M2]خود گرم بازار تو
[B][M1]چون کرده‌ای با نیکوئی کار علم
[M2]نیکو بود کار تو
[B2]کار تو از علم تو گیرد قرار
خرم زی ای شهریار
[B][M1]شاها زمان خدمت ملت است
[M2]آن هم چنین ملتی
[B][M1]کز جان و دل فرمانبر دولتست
[M2]آن هم چنین دولتی
[B][M1]باری اوان جنبش و همت است
[M2]شاها کنون همتی
[B2]تا خود شود بنیاد دین پایدار
زان همت شاهوار
[B][M1]شاها به راه راستی زن قدم
[M2]تا دین شود رو سفید
[B][M1]دامان دل را پاک دار از ستم
[M2]تا خصم گردد پلید
[B][M1]بر جان خلق ای فیض مطلق بدم
[M2]تا دانش آید پدید
[B2]بر کِشت ملک ای ابر رحمت ببار
تا بیش آید ببار
[B][M1]شاها درِ علم و خرد بازکن
[M2]بر دولت خویشتن
[B][M1]اسلام را شاها سرافرازکن
[M2]از صولت خویشتن
[B][M1]ایرانیان را یار و دمسازکن
[M2]با ملت خویشتن
[B2]تا دین شود زین اتحاد آشکار
ای شاه دشمن شکار
[B][M1]نادرشه آن شاهنشه هوشمند
[M2]شد یار این اتحاد
[B][M1]ز آن رو که خود می‌دید بی چون و چند
[M2]آثار این اتحاد
[B][M1]در ملک ایران شد بعهدش بلند
[M2]گفتار این اتحاد
[B2]لیکن ندادش آسمان زبنهار
رفت‌از جهان‌خوار وزار
[B][M1]او رفت و واماندند ایرانیان
[M2]چون گله در دست گرگ
[B][M1]وز رفتن او نیز رفت از میان
[M2]این اتحاد بزرگ
[B][M1]واکنون فرو بستند ملت میان
[M2]در این خیال سترگ
[B2]خوش باشد ار سلطان گیهان مدار
گردد به این قوم یار
[B][M1]تا این دو ملت بار دیگر شوند
[M2]همدست وهمداستان
[B][M1]بر دشمنان دین مظفر شوند
[M2]بر سیرت باستان
[B][M1]زان کج نهادی‌ها مکدر شوند
[M2]این فرقهٔ راستان
[B2]گردد اساس راستی برقرار
یکرنگی آید به کار
[B][M1]شاها ببین از راه مردانگی
[M2]بر ما که رسوا شدیم
[B][M1]وز ترکتاز دشمن خانگی
[M2]مطموع اعدا شدیم
[B][M1]بیگانگان کردند دیوانگی
[M2]چندانکه بی‌پا شدیم
[B2]شاید ز فر خسرو بختیار
ما را شود بخت یار
[B][M1]برما ز روس و انگلیس است بیش
[M2]اجحاف و کین و ستیز
[B][M1]بر ما رسد هردم دوصدگونه نیش
[M2]زان فرقهٔ بی‌تمیز
[B][M1]شد مملکت بی‌خانمان و پریش
[M2]چون خانم بی‌جهیز
[B2]هرکس چو داماد آید از هرکنار
تا گیردش درکنار
[B][M1]غافل که اسلام این‌قدر پست نیست
[M2]کش برگرفتن توان
[B][M1]وربیشه از شیران تهی هست‌، نیست
[M2]چندان که خفتن توان
[B][M1]این خانه باری خانهٔ مست نیست
[M2]کش پاک رفتن توان
[B2]بیرون شوند از خانهٔ هوشیار
گر هستشان هوش یار
[B][M1]چون خاطر فردوس پیمای تو
[M2]اسلام را زیور است
[B][M1]وندرکلام پارسی رای تو
[M2]استاد دانشور است
[B][M1]اندر مدیح ذات والای تو
[M2]گفتار من درخور است
[B2]والا شود آری از این رهگذار
گفتار نغز بهار
[B][M1]تا مرد را از بخت‌، فرخندگیست
[M2]بخت تو فرخنده باد
[B][M1]تا ملک را از عدل‌، پایندگیست
[M2]ملک تو پاینده باد
[B][M1]تا جان و تن سرمایه زندگیست
[M2]جان و تنت زنده باد
[B2]بادا نگهدارت به لیل و نهار
لطف خداوندگار
[A]
[B][M1]با شه ایران ز آزادی سخن گفتن خطاست
[M2]کار ایران با خداست
[B][M1]مذهب شاهنشه ایران ز مذهب‌ها جداست
[M2]کار ایران با خداست
[B][M1]شاه مست و شیخ مست و شحنه مست و میر مست
[M2]مملکت رفته ز دست
[B][M1]هردم از دستان مستان فتنه و غوغا بپاست
[M2]کار ایران با خداست
[B][M1]هردم از دریای استبداد آید بر فراز
[M2]موج‌های جانگداز
[B][M1]زبن تلاطم کشتی ملت به گرداب بلاست
[M2]کار ایران با خداست
[B][M1]مملکت کشتی‌، حوادث بحر و استبداد خس
[M2]ناخدا عدلست و بس
[B][M1]کار پاس کشتی وکشتی‌نشین با ناخداست
[M2]کار ایران با خداست
[B][M1]پادشه خود را مسلمان خواند و سازد تباه
[M2]خون جمعی بی گناه
[B][M1]ای مسلمانان در اسلام این ستم‌ها کی رواست
[M2]کار ایران با خداست
[B][M1]شاه ایران گر عدالت را نخواهد باک نیست
[M2]زانکه طینت پاک نیست
[B][M1]دیدهٔ خفاش از خورشید در رنج و عناست
[M2]کار ایران با خداست
[B][M1]باش تا آگه کند شه را ازین نابخردی
[M2]انتقام ایزدی
[B][M1]انتقام ایزدی برق است و نابخرد گیاست
[M2]کار ایران با خداست
[B][M1]سنگر شه چون بدوشان تپه رفت از باغ شاه
[M2]تازه‌تر شد داغ شاه
[B][M1]روز دیگر سنگرش در سرحد ملک فناست
[M2]کار ایران با خداست
[B][M1]باش تا خود سوی ری تازد ز آذربایجان
[M2]حضرت ستارخان
[B][M1]آن که توپش قلعه کوب و خنجرش کشورگشاست
[M2]کار ایران با خداست
[B][M1]باش تا بیرون ز رشت آید سپهدار سترگ
[M2]فر دادار بزرگ
[B][M1]آنکه گیلان ز اهتمامش رشک اقلیم بقاست
[M2]کار ایران با خداست
[B][M1]باش تا از اصفهان صمصام حق گردد پدید
[M2]نام حق گردد پدید
[B][M1]تا ببینیم آنکه سر ز احکام حق پیچدکجاست
[M2]کار ایران با خداست
[B][M1]خاک ایران‌، بوم و برزن از تمدن خورد آب
[M2]جز خراسان خراب
[B][M1]هرچه هست از قامت ناساز بی‌اندام ماست
[M2]کار ایران با خداست
[A]
[B][M1]عیدنوروزاست هر روزی به ما نوروز باد
[M2]شام ایران روز باد
[B][M1]پنجمین سال حیات ما به ما فیروز باد
[M2]روز ما بهروز باد
[B][M1]برق‌تیغ ماجهان پرداز و دشمن‌سوز باد
[M2]جیش ما کین توز باد
[B2]سال استقلال ما را باد آغاز بهار
با نسیم افتخار
[B][M1]یاد باد آن نوبهار رفته وان پژمرده باغ
[M2]وآن خزان‌تیز چنگ
[B][M1]وان همه محنت که بر بلبل رسید از جور زاغ
[M2]در ره ناموس و ننگ
[B][M1]وان ز خون نوجوانان برکران باغ و راغ
[M2]لاله های‌رنگ رنگ
[B2]وان ز قد راد مردان درکنار جوببار
سروهای خاکسار
[B][M1]یاد باد آن باغبان کزکینه آتش درفکند
[M2]در فضای این چمن
[B][M1]وان نسیم مهرگان کامد و از بیخ کند
[M2]لاله و سرو سمن
[B][M1]آن یکی بر هرزه کرد انباز رنج سخت‌، بند
[M2]گلبنان ممتحن
[B2]وان‌دگر بر خیره کرد آوبز چوب خشک دار
میوه‌های خوشگوار
[B][M1]بر کران گلشن تبریز آتش درگرفت
[M2]از نسیم جور شاه
[B][M1]کشت از آن آتش که ناگه اندران کشور گرفت
[M2]خون مسکینان تباه
[B][M1]چون ز مردی و دلیری ره برآن لشکر گرفت
[M2]لشگر مشروطه‌خواه
[B2]لشکر همسایه ناگه سر برآورد ازکنار
با هزاران گیر و دار
[B][M1]کاین منم افشرده پا اندر ره صلح و وداد
[M2]نیست‌ازمن‌ خوف‌ و بیم
[B][M1]آمدستم تا ببندم ره بر آشوب و فساد
[M2]بر طریق مستقیم
[B][M1]اله اله ز آن تطاول‌، اله اله زان عناد
[M2]ای خداوند کریم
[B2]این‌چه جوراست و عداوت این‌چه بغض‌است ونقار
زبن کروه بار بار
[B][M1]اندک اندک زین بهانه سوی قزوین کرد روی
[M2]وحشیانه‌جیش‌روس‌
[B][M1]در شمال ملک ما افتاد ز ایشان های و هوی
[M2]ای‌درپغ‌وای‌فسوس‌
[B][M1]درخراسان هم در آن هنگامه روس خیره‌پوی
[M2]ازستم‌بنواخت کوس‌
[B2]حامی اشرار شد و افکند در مشهد شرار
نی نهان‌، بل آشکار
[B][M1]یاد بادا آن مه خرداد و آن جان باختن
[M2]در ره ناموس و دین
[B][M1]وان به سوی قبهٔ الاسلام توپ انداختن
[M2]بر عناد مسلمین
[B][M1]قومی از بی‌دانشی کار وطن را ساختن
[M2]نیز قومی در کمین
[B2]تا که میدانی به دست آرند در آن گیر و دار
غافل‌ازانجام کار
[B][M1]غافل از این کاسمان هر روز بازی‌ها کند
[M2]برخلاف رای مرد
[B][M1]ملت بیدار دل‌، گردن فرازی‌ها کند
[M2]روز پیکار و نبرد
[B][M1]کردگار دادگستر, کارسازی‌ها کند
[M2]بر مرام اهل درد
[B2]تاکه اهل درد راگردد زمانه سازگار
چرخ، ‌رام ‌و بخت، ‌یار
[B][M1]یاد باد و شاد باد آن سرو آزاد وطن
[M2]حضرت ستارخان
[B][M1]آن که داد از رادی و مردانگی داد وطن
[M2]اندر آذربایجان
[B][M1]راد باقرخان کزو شد سخت بنیاد وطن
[M2]شاد بادا جاودان
[B2]یاد بادا ملت تبریز و آن مردان کار
مایه‌های افتخار
[B][M1]یاد باد آن جیش گیلان وآن همه غرنده شیر
[M2]وان یورش های بزرگ
[B][M1]وان مهین سردار اسعد وان سپهدار دلیر
[M2]وان جوانان سترگ
[B][M1]یادباد آن در سفارتخانه از جان گشته سیر
[M2]چون ز شیر آشفته گرگ
[B2]وان حمایت پیشگان همسایگان دوستار
بوده او را در جوار
[B][M1]یاد بادا آن طبیب روسی عیسی نفس
[M2]وان رحیم دردمند
[B][M1]وان دوای روح‌پرورکش نباشد دسترس
[M2]جزکه‌بیماری نژند
[B][M1]وان شفای عاجل و جنگ‌آوری‌های سپس
[M2]وآن‌همه رنج وگزند
[B2]وان بهانه جستن و آوردن اندر آن دیار
لشکروحشی‌شعار
[B][M1]اینک اینک سال نوشد آفرین بر سال نو
[M2]هم بر این اقبال نو
[B][M1]سال نو هردم زند بر ملک ایران فال نو
[M2]دل کند آمال نو
[B][M1]ماضی ماکهنه شد بنگر به استقبال نو
[M2]فر و استقلال نو
[B2]فر و استقلال نو باشد در استقبال کار
منت از پروردگار
[B][M1]هم‌جواران را به‌ما انصاف کاری هست نیست
[M2]رو بکن کار دگر
[B][M1]قوم مغرب را بر اهل شرق یاری هست نیست
[M2]رو بجو یار دگر
[B][M1]خو‌د خریداری برین افغان و زاری هست نیست
[M2]رو به بازار دگر
[B2]زان که کس را دل به حال کس نمی‌سوزد، بهار
کار باید کرد کار
[A]
[B][M1]از عوام است هرآن بد که رود بر اسلام
[M2]داد از دست عوام
[B2]کار اسلام ز غوغای عوام است تمام
داد از دست عوام
[B][M1]دل من خون شد درآرزوی فهم درست
[M2]ای‌جگرنوبت‌توست‌
[B2]جان به لب آمد و نشنید کسم جان کلام
داد از دست عوام
[B][M1]غم دل باکه بگویم که دلم خون نکند
[M2]غمم افزون نکند
[B2]سر فرو برد به چاه و غم دل گفت‌، امام
داد از دست عوام
[B][M1]سخنی پخته نگفتم که گفتند به من
[M2]چند این خام سخن
[B2]سوختم سوختم از سردی این مردم خام
داد از دست عوام
[B][M1]زانچه ییغمبر گفته است و درو نیست شکی
[M2]نپذیرند یکی
[B2]وحی منزل شمرند آنچه شنیدند از امام
داد از دست عوام
[B][M1]همگی خفته و آسوده ز نیکی و بدی
[M2]خواب مرگ ابدی
[B2]چه توان کرد، علی گفت که الناس ینام
داد از دست عوام
[B][M1]درنبوت نگرفتند ره نوح نبی
[M2]داد ازین بی‌ادبی
[B2]در خدایی بنمودند به گوساله سلام
داد از دست عوام
[B][M1]به هوای نفسی جمله نمایند قعود
[M2]آه از این قوم عنود
[B2]به طنین مگسی جمله نمایند قیام
داد از دست عوام
[B][M1]پیش خیل عقلا زابلهی و تیره‌دلی
[M2]شرزه شیرند، ولی
[B2]پیش سیر عقلایی‌، حشراتند و هوام
داد از دست عوام
[B][M1]عاقل ار بسمله خواند به هوایش نچمند
[M2]همچو غولان برمند
[B2]غول اگر قصه کندگرد شوند از در و بام
داد از دست عوام
[B][M1]سنت و شرع کتاب نبوی مانده زکار
[M2]عقل برخاسته زار
[B2]جهل بنشسته به سلطانی این خیل لئام
داد از دست عوام
[B][M1]عاقل آن به که همه عمر نیارد به زبان
[M2]نام این بی‌ادبان
[B2]که دراین قوم نه عقلست و نه ننگست و نه نام
داد از دست عوام
[B][M1]نه براین قوم نماید نفس عیسی کار
[M2]نه مقالات بهار
[B2]نه نسیم سحری بگذرد از سنگ رخام
داد از دست عوام
[B][M1]پیش جهال ز دانش مسرایید سخن
[M2]پند گیرید ز من
[B2]که حرام است حرام است حرام است حرام
داد از دست عوام
[A]
[B][M1]از خواص است هر آن بد که رود بر اشخاص
[M2]داد از دست خواص
[B2]کیست آن کس که ز بیداد خواص است خلاص
داد از دست خواص
[B][M1]داد مردم ز عوام است که کالانعامند
[M2]به خدا بدنامند
[B2]که خرابی همه از دست خواص است خواص
داد از دست خواص
[B][M1]خیل خاصان به هوای دل خود هرزه درا
[M2]ایمن از حبس و جزا
[B2]ور عوامی سقطی گفت درافتد به قصاص
داد از دست خواص
[B][M1]عامی از بی‌خبری خیر ندانسته ز شر
[M2]اندر افتد به خطر
[B2]عالمان در پی تحصیل ملاذند و مناص
داد از دست خواص
[B][M1]بهر محرومی عامان فقیر ناچیز
[M2]قلم خاصان تیز
[B2]همچو بر خیل عجم‌، نیزهٔ سعد وقاص
داد از دست خواص
[B][M1]عالمی عامیکی را کند از وسوسه مست
[M2]سازدش آلت دست
[B2]این به جان کندن و آن یک به تفنن رقاص
داد از دست خواص
[B][M1]عالم رند نماید به هزاران تدبیر
[M2]عامیان را تسخیر
[B2]عامی ساده بکوشد به هزاران اخلاص
داد از دست خواص
[B][M1]از پی مخزن خاصان گهر و دُر باید
[M2]صدف پر باید
[B2]چه غم ار در شکم بحر بمیرد غواص
داد از دست خواص
[B][M1]عامیان را همه سو رانده بمانند رمه
[M2]یکتن آقای همه
[B2]خلق در زحمت و او در طلب زر خلاص
داد از دست خواص
[B][M1]در صف ساده‌دلان شور و شر افکنده ز کید
[M2]عمرو رنجیده ز زید
[B2]خود ز صف خارج و در قهقهه چون زاده عاص
داد از دست خواص
[B][M1]دست‌ها بسته و صد تفرقه افکنده به مکر
[M2]در دل خالد و بکر
[B2]تا که خود در حرم قدس‌، شود خاص‌الخاص
داد از دست خواص
[B][M1]نفع خود یافته در تقویت جهل انام
[M2]طالب حمق عوام
[B2]که صدف گم شود ار موج درافتد به مغاص
داد از دست خواص
[B][M1]طالب راحتی نوع مباشید دگر
[M2]کاین فضولان بشر
[B2]بشریت را بستند ره استخلاص
داد از دست خواص
[A]
[B][M1]این دود سیه فام که از بام وطن خاست
[M2]ازماست که‌برماست
[B][M1]وین شعله سوزان که برآمد ز چپ وراست
[M2]ازماست که‌برماست
[B][M1]جان گر به لب ما رسد، از غیر ننالیم
[M2]با کس نسگالیم
[B][M1]از خویش بنالیم که جان سخن اینجاست
[M2]ازماست که‌برماست
[B][M1]یک‌تن چو موافق شد یک دشت سپاه‌است
[M2]با تاج وکلاهست
[B][M1]ملکی چو نفاق آورد او یکه و تنها
[M2]ازماست که‌برماست
[B][M1]ماکهنه چناریم که از باد ننالیم
[M2]بر خاک ببالیم
[B][M1]لیکن چه کنیم‌، آتش ما در شکم ماست
[M2]ازماست که‌برماست
[B][M1]اسلام گر امروز چنین زار و ضعیف است
[M2]زین قوم شریفست
[B][M1]نه جرم ز عیسی نه تعدی زکلیساست
[M2]ازماست که‌برماست
[B][M1]ده سال به یک مدرسه گفتیم و شنفتیم
[M2]تا روز نخفتیم
[B][M1]وامروز بدیدیم که آن جمله معماست
[M2]ازماست که‌برماست
[B][M1]گوییم که بیدار شدیم‌! این چه خیالست‌؟
[M2]بیداری ما چیست‌؟
[B][M1]بیداری طفلی است که محتاج به‌لالاست
[M2]ازماست که‌برماست
[B][M1]از شیمی و جغرافی و تاربخ‌، نفوریم
[M2]از فلسفه دوریم
[B][M1]وز قال وان قلت‌، بهر مدرسه غوغاست
[M2]زماست که‌برماست
[B][M1]گویند بهار از دل و جان عاشق غربیست
[M2]یاکافر حربی است
[B][M1]ما بحث نرانیم در آن نکته که پیداست
[M2]ازماست که‌برماست
[A]
[B][M1]ای مردم ایران همگی تند زبانید
[M2]خوش‌نطق و بیانید
[B][M1]هنگام سخن گفتن برنده سنانید
[M2]بگسسته عنانید
[B2]در وقت عمل کند و دگر هیچ ندانید
از بس که جفنگید از بس که جبانید
[B2]گفتن بلدید اماکردن نتوانید
[B][M1]هنگام سخن پادشه چین و ختایید
[M2]ارباب عقولید
[B][M1]در فلسفه اهل کره را راهنمایید
[M2]با رد وقبولید
[B2]هنگام فداکاری در زیر عبایید
از بس که فضولید، از بس که جهولید
[B2]از بس چو خروس سحری هرزه درایید
[B][M1]گرروی زمین‌راهمگی‌آب بگیرد
[M2]ای ملت هشیار
[B][M1]دانم که شما را همگی خواب بگیرد
[M2]ای مردم بیکار
[B2]ور این کره رادانش و آداب بگیرد
براین تن بیعار، هرگز نکندکار
[B2]کی راست شود چوب اگرتاب بگیرد
[B][M1]گر روی زمین پر ز جدل گشته به ما چه
[M2]ملت به شما چه‌!
[B][M1]ور موقع خذلان دول گشته به ما چه
[M2]دولت به شما چه‌!
[B2]عالم همه پر کید و دغل گشته به ما چه
آقا به شما چه‌، مولا به شما چه‌!
[B2]ور بین دوکس رد و بدل گشته به ما چه
[B][M1]ما عرضه نداربم کزین جنگ عمومی
[M2]گردیم زیاده
[B][M1]عز و شرف افزاید بلغاری و رومی
[M2]ما باده و ساده
[B2]ما را نبود صنعتی از شهری و بومی
جز کبر و مناعت‌، جز ناز و افاده
[B2]فریاد ازین مسکنت و ذلت و شومی
[B][M1]گوییم که کیخسرو ما تاخت به کلدان
[M2]در سایهٔ خورشید
[B][M1]گوییم که اگزرسس ما رفت به یونان
[M2]با لشکر جاوید
[B2]گوییم که بهرام درآویخت به خاقان
آن یک چه بر این کرد، این یک چه ازآن دید
[B2]گر بس بود این فخر به ما، وای بر ایران
[B][M1]گر کورش ما شاه جهان بود، به من چه
[M2]جان بود به تن چه
[B][M1]گشتاسب سرپادشهان بود، به‌ من چه
[M2]دندان به دهن چه
[B2]ور توسن شاپور، جهان بود به من چه
شاپور چنان بود، برکلب حسن چه
[B2]جانا، تو چه هستی‌؟ اگر آن بود، به من چه
[B][M1]ای وای دریغا که وطن مرد ندارد
[M2]کس درد ندارد
[B][M1]روبین‌تنی اندر خور ناورد ندارد
[M2]همدرد ندارد
[B2]در خاک وطن خصم‌، همآورد ندارد
هم جمع ندارد، هم فرد ندارد
[B2]جز دیدهٔ گریان و رخ زرد ندارد
[B][M1]ای مفتخوران مفتخوری تاکی وتا چند
[M2]کو حس و حمیت‌؟‌!
[B][M1]ای رنجبران دربدری تاکی و تا چند
[M2]بیچاره رعیت‌!!
[B2]ای هموطنان کینه وی تاکی وتا چند
کوعرق‌نژادی ، کوآن‌عصبیت
[B2]این مزرعه خشکید، خری تاکی وتا چند
[B][M1]خاکم به دهن ملت ایران همه شیرند
[M2]هنگام مکافات
[B][M1]از بهر نگهداری این خاک دلیرند
[M2]پیش صف آفات
[B2]چون‌جان‌به‌لب‌آیدهمه‌ازجان‌شده‌سیرند
یکباره بشویند اوراق خرافات
[B2]اوراق بشویند و بمانند و نمیرند
[B][M1]امیدکه جنبش کند این خون کیانی
[M2]در ملت آرین
[B][M1]گیرند ز سر مرد صفت تازه جوانی
[M2]چون مردم ژرمن
[B2]در ملک نگهداری و در ملک ستانی
کز سطوت جمشید وز قدرت بهمن
[B2]دارند بسی بر ورق دهر نشانی
[A]
[B][M1]سرمدا! شعری که گفتی خوب بود
[M2]صاف‌وبی‌تعقیدوخوش‌اسلوب‌بود
[B2]مطلبش‌مطلوب‌بود
[B][M1]لیک تاریخی که گفتی سر بسر
[M2]با حقیقت جفت نامد درنظر
[B2]فکرکن بار دگر
[B][M1]شاعرانی که ببردی نامشان
[M2]کردی از روی ادب اکرامشان
[B2]بوده طرزی عامشان
[B][M1]جمله در وزن و روی هم‌مشربند
[M2]در عبارات دری هم‌مکتبند
[B2]گر جدا در مطلبند
[B][M1]شعر فردوسی‌، دقیقی‌وار بود
[M2]فرقش اندر قرصی اشعار بود
[B2]ورنه یک هنجار بود
[B][M1]وان دقیقی با همه کبر و غرور
[M2]بود سبکش‌همچوسبک‌بوشکور
[B2]کن با اشعارش مرور
[B][M1]عنصری و فرخی و عسجدی
[M2]زینتی و خرمی و ترمدی
[B2]یکدگر را مقتدی
[B][M1]کم‌کمک وضع زبان تغییر کرد
[M2]وان تطوّر در سخن تأثیر کرد
[B2]فکر هم توفیر کرد
[B][M1]گر نو آید در نظر شعر کسی
[M2]اختراعی نیست در شعرش بسی
[B2]هست فکرش نورسی
[B][M1]فارسی بعد از مغول بر باد شد
[M2]و اصطلاحات کهن از یاد شد
[B2]شعر بی‌بنیاد شد
[B][M1]سعدی و حافظ که نیکو گفته‌اند
[M2]هر دو دنبال تتبع رفته‌اند
[B2]کهنه گوهر سفته‌اند
[B][M1]نکتهٔ دیگر کنم بهرت بیان
[M2]شاعر اندر هر زمان و هر مکان
[B2]هست شاگرد زمان
[B][M1]هر زمانی فارسی یک‌طور بود
[M2]شاعر آن‌طوری که‌صحبت می‌نمود
[B2]شعرهایی می‌سرود
[B][M1]هرکرا فکرنکو بود و قوی
[M2]شهرتی می کرد در نظم و روی
[B2]چون جناب مولوی
[B][M1]هرچه‌شاعرمی‌شنیدازشهرخویش
[M2]همچنان می گفت شعراز بهر خویش
[B2]مقتضای دهر خویش
[B][M1]رفته رفته شد زبان خام و خراب
[M2]شد لغات از یاد، با هر انقلاب
[B2]گشت ملت بی کتاب
[B][M1]سبک هندی گرچه سبکی تازه بود
[M2]لیکن او را ضعف بی‌اندازه بود
[B2]سست و بی‌شیرازه بود
[B][M1]فکرها سست و تخیل‌ها عجیب
[M2]شعر پرمضمون ولی نادلفریب
[B2]وز فصاحت بی‌نصیب
[B][M1]شعر هندی سر به ملیون می کشید
[M2]هر سخنور بار مضمون می کشید
[B2]رنج افزون می کشید
[B][M1]لیک از آن ملیون نبینی ده‌هزار
[M2]شعر دلچسب فصیح آبدار
[B2]کآید انسان را به کار
[B][M1]زان سبب شد سبک هندی مبتذل
[M2]گشت پیدا در سخن عکس‌العمل
[B2]شد تتبع وجه حل
[B][M1]بحث بعد الموت شد مقبول عام
[M2]نوبت تقلید آمد درکلام
[B2]یافت این معنی دوام
[B][M1]چاپ شد آثار استادان پیش
[M2]شاعران را تازه شد آیین وکیش
[B2]سبک‌ها شد گرگ و میش
[B][M1]تا به مشروطیت این رسم ونمط
[M2]بود مجری‌، چه صحیح وچه غلط
[B2]لیک در ایران فقط
[B][M1]ازپس مشروطه نو شد فکرها
[M2]سبک‌هایی تازه آوردیم ما
[B2]شد جراید پر صدا
[B][M1]بدعت افکندند چند زاهل هوش
[M2]سبک‌هایی‌تازه با جون وخرون
[B2]لیک زشت آمد به گوش
[B][M1]سربسر تصنیف عارف نیک بود
[M2]سبک عشقی هم بدان نزدیک بود
[B2]شعر ایرج شیک بود
[B][M1]لیک بودند این سه تن از اتفاق
[M2]در فن خود هرسه قاآنی مذاق
[B2]گاه لاغر، گاه چاق
[B][M1]بود ایرج پیرو قائم‌مقام
[M2]کرده از او سبک و لفظ و فکر، وام
[B2]عارف و عشقی عوام
[B][M1]احمدای‌«‌سیداشرف‌»‌خوب‌بود
[M2]احمدا گفتن ازو مطلوب بود
[B2]شیوه‌اش مرغوب بود
[B][M1]سبک اشرف تازه بود و بی‌بدل
[M2]لیک «‌هپ‌هپ‌نامه‌» بودش در بغل
[B2]بود شعرش منتحل
[B][M1]بعد از آنهاگشت روحانی علم
[M2]آن که درشعرش «‌اجنه‌» زد رقم
[B2]خوب گوید، لیک کم
[B][M1]دیگری پژمان و دیگر شهریار
[M2]شعرهاشان تازه است و خوشگوار
[B2]هر دو لیکن کند کار
[B][M1]شعر افسرمحکم‌است‌و یکنواخت
[M2]لیک‌غیر ازقطعه‌، کمترشعر ساخت
[B2]زی سداسی نیز تاخت
[B][M1]گرچه طرز قطعه‌سازی طرز نیست
[M2]خاصه‌چون کم‌باشد آن را ارزنیست
[B2]مایه‌اش را ورزنیست
[B][M1]قطعه‌های افسر از روی یقین
[M2]هست طرز قطعهٔ ابن‌یمین
[B2]لیک محدود است این
[B][M1]شعر سرمد هست‌شیرین‌چول‌عسل
[M2]چامه و قطعه‌، دوبیتی وغزل
[B2]شیوه‌اش نامنتحل
[B][M1]من خود از اهل تتبع بوده‌ام
[M2]جانب تقلید ره پیموده‌ام
[B2]وز تعب فرسوده‌ام
[B][M1]لیک در هر سبک دارم من سخن
[M2]پیرو موضوع باشد سبک من
[B2]سبک نو، سبک کهن
[B][M1]نوترین‌سبکی که‌دردست شماست
[M2]بار اول از خیال بنده خاست
[B2]دفتر و دیوان گواست
[B][M1]بود در طرزکهن نقصی عظیم
[M2]رفع کردم نقص اسلوب قدیم
[B2]با خیال مستقیم
[B][M1]سبک‌ها در طبع من ترکیب یافت
[M2]تاکه طرزی مستقل ترتیب یافت

-ناتمام-
[A]
[B][M1]پروانه و شمع و گل شبی آشفتند
[M2]در طرف چمن
[B][M1]وز جور و جفای دهر با هم گفتند
[M2]بسیار سخن
[B][M1]شد صبح‌، نه پروانه به جا بود و نه شمع
[M2]ناگاه صبا
[B][M1]برگل بوزبد و هر دو با هم رفتند
[M2]من ماندم و من
[END]
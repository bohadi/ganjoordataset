[START][A]
[B][M1]بسم الله الرحمن الرحیم[M2]طرفه خطابیست ز سفر قدیم
[B][M1]کرده ازین حرز ستایشگران[M2]نقش نگین خاتم پیغمبران
[N]صلی الله علیه علی الخاتم و علی آله و صحبه و سلم اما بعد
[B][M1]دیوان ثالث است این از گفته های جامی[M2]باشد بر اهل بینش پیدا سمینش از غث
[B][M1]یا رب چه نیک گفته ست آن نکته دان که گفته ست[M2]الشی ما یثنی الا وقد تثلث
[N]آنچه از نیک و بد بر اهل جهان در جهان آشکاره خواهد شد
[B][M1]هرچه گردد دوباره آخر کار[M2]آن دوباره سه باره خواهد شد
[N]آغاز تسوید این بیاض و بنیاد ترشیح این ریاض در شهور سنه ست و تسعین و ثمانمائه اتفاق افتاد و من الله المبداء و الیه المعاد
[B][M1]هر مرغ درین باغ نوایی بگذاشت[M2]هر چغد درین کاخ صدایی بگذاشت
[B][M1]جامی ز قفایشان ز سر ساخته پای[M2]مانند قلم کلاغ پایی بگذاشت
[N] 





[END]
[START][A]
[B][M1]گوش کن ای بلبل شیرین سخن
[M2]ای گل خوش نکهت باغ وطن
[B2]ماجرای خویشتن
[B][M1]روزگار باستان خویش را
[M2]باستانی داستان خویش را
[B2]سر بسر بشنو ز من
[B][M1]این‌ حکایت‌ از کتاب و نامه نیست
[M2]وین سخن‌ها از زبان خامه نیست
[B2]عشق می گوید سخن
[B][M1]دفتر راز طبیعت خوی تست
[M2]رمز هستی در سواد موی تست
[B2]روی گیتی سوی تست
[B][M1]مرد را تنها تویی یار قدیم
[M2]هم‌یناهی‌، هم شریکی‌، هم ندیم
[B2]هم رفیق ممتحن
[B][M1]گر طبیعت پیکری گیرد همی
[M2]پیکری غیر ازتو نپذیرد همی
[B2]نقش تو گیرد همی
[B][M1]ای طبیعت را نمودار کمال
[M2]در تحول‌، در تغیر، در جمال
[B2]در قوانین و سنن
[B][M1]گه چو سطح آب صافی بی‌غبار
[M2]گاه چون اعماق مرموز بحار
[B2]مبهم و تاریک و تار
[B][M1]گاه چون آیینه اسرارت عیان
[M2]گه نهان چون شانه با سیصد زبان
[B2]در دو زلف پر شکن
[B][M1]گه به زنجیر شرافت پای‌بند
[M2]چون‌ فرشته‌ پاک‌ و چون گردون‌ بلند
[B2]چون ستاره ارجمند
[B][M1]گه ز شهوت اوفتاده در خلاب
[M2]گشته‌ چون‌ مار و وزغ در منجلاب
[B2]پای تا سر غوطه‌زن
[B][M1]گه گشاده بهر بلع خاص و عام
[M2]همچو آتشخانهٔ نمرود، کام
[B2]گه شده برد و سلام
[B][M1]گاه گفته بهر طفلی شیرخوار
[M2]ترک قوم وترک شهر و ترک یار
[B2]جسته در کوهی وطن
[B][M1]گاه موسی‌زاده‌، گاهی سامری
[M2]گاه کوبیده در جادوگری
[B2]گه در پیغمبری
[B][M1]گه بریده گردن یحیی به‌زار
[M2]گه مسیحا پرورنده درکنار
[B2]اینت پر اسرار زن
[B][M1]گاه ‌چون ‌جفت ‌اتابک شوی ‌خواه
[M2]دست ‌شسته ‌بهر جفت‌ از تاج وگاه
[B2]برده در کاشان پناه
[B][M1]گاه چون دخت اتابک بی‌وفا
[M2]کرده خود را در ره شهوت فنا
[B2]زشت نام و شوم تن
[B][M1]گاه «کلیوپاتره‌» و گاهی «‌همای‌»
[M2]گاه‌ «‌استر» گشته‌ دخت‌ «‌مردخای‌»
[B2]گه شده زرتشت زای
[B][M1]گاه چون «کردیه‌» پوشیده زره
[M2]بر زره بربسته چون مردان گره
[B2]گشته مردی صف‌شکن
[B][M1]مختلف طبعی نه‌ای بر یک نمط
[M2]داری از افراط تا تفریط خط
[B2]نیستی‌ حد وسط
[B][M1]گاه‌ خوب‌ خوبی‌ و گه زشت زشت
[M2]یا به چاه ویل‌، یا صدر بهشت
[B2].................................
[A]
[B][M1]چون برامد آدمیزاد از کمین
[M2]بود در دست پریزادان‌، زمین
[B2]ملکشان ملک یمین
[B][M1]بودکیتی زان جماعت مال مال
[M2]از محیط هند تا قطب شمال
[B2]وزمراکش تا به چین
[B][M1]پس بنی‌الجان بر خداکافر شدند
[M2]وز ره حق باره دیگر شدند
[B][M1]فسق کردند و فساد انگیختند
[M2]بی‌محابا خون ناحق ریختند
[B2]از یسار و از یمین
[B][M1]بود اقلیمی به گرد نیمروز
[M2]تا زمین قطب از آنجا چند روز
[B][M1]آدم و حوا و فرزندان در او
[M2]باکشاورزی و نعمت کرده خو
[B][M1]کرده چون جنت‌، زمین
[M2]از جوانان شمالی چند تن
[B2]راه جستند اندر آن جنت به فن
[B][M1]چون زنان آدمی دیدندشان
[M2]از نکورویی پسندیدندشان
[B2]اول عشق است این
[B][M1]جنیان نر فساد انگیختند
[M2]با زنان آدمی آویختند
[B][M1]وز قدوم شوم دیوان‌، آن بهشت
[M2]گشت‌یخ‌بندان‌ و طوفان زای‌ و زشت
[B2]شد چوآهن ماء وطین
از دم دیو لعین
[B][M1]نام آن اقلیم آریان ویژه بود
[M2]جایگاهی دلکش و پاکیزه بود
[B][M1]شدبرین‌چندان که‌سالی‌جزدو ماه
[M2]کس نیارست اندر آن جستن پناه
[B][M1]گشت آن اقلیم پرنعمت‌، خراب
[M2]برف‌ و ٻخ‌ بگرفت‌ جای کشت‌ و آب‌
[B][M1]شد زمین‌ بی‌مصرف‌ و زارع سفیل
[M2]گاو شد بیکار و بی‌تاثیر، بیل
[B2]شد بشرهجرت گزین
[B][M1]چون پریزادان چنین دیدند کار
[M2]نیمشب کردند از آن کشور فرار
[B][M1]لیک مهترشان اسیر شاه شد
[M2]بندی طهمورث آگاه شد
[B2]شه برو بربست زین
[B][M1]گشت طهمورث سوار دیو نر
[M2]دیو نر از پیش و لشکر بر اثر
[B][M1]راند از آنجا تا به اقیانوسیه
[M2]رهنمای آن سپه‌، دیو سیه
[B2]شاه بر پشتش مکین
[B][M1]آن‌زمان خشکی زهم نگسسته بود
[M2]وان جزایرها بهم پیوسته بود
[B][M1]شاه‌ از آن‌ خشکی‌ به‌ مرز هند تاخت
[M2]تا سراندیب آمد و آرام ساخت
[B2]دیو در بندش غمین
[B][M1]در سراندیب آدمیزاد دلیر
[M2]بر پربزادان و دیوان گشت چیر
[B][M1]راهور در زبر رانش دیو نیو
[M2]بر سرش دیهیم و زبرپای دیو
[B2]دیو بند و تیز بین
[A]
[B][M1]بود با اهریمنان دانش‌فزون
[M2]پختن و معماری و رمی و فسون
[B][M1]خط و رسم وپوشش و بافندگی
[M2]پای کوبی‌، می کشی‌، خوانندگی
[B2]با دگر علم و فنون
[B][M1]چهر آنان سر بسر بی‌موی بود
[M2]نسل‌ زیبا روی ناخوش خوی بود
[B][M1]مرد و زن زیبا رخ و سیمینه‌تن
[M2]زن چو مردان‌ساده‌ومردان‌چو زن
[B2]جمله با مکر و فسون
[B][M1]اصلشان‌افراشته‌، لیکن دیوخوی
[M2]بیوفا طبع و هوسران و دوروی
[B][M1]تندحس و زود رنج و گرم‌جوش
[M2]بی‌تفکر، کم‌خرد، بسیارهوش
[B2]صبرکم، شهوت فزون
[B][M1]حیله و حرص و دروغ و آز و کین
[M2]مستی‌و شب گردی و قتل وکمین
[B][M1]احتکار و ارتشاء و اختلاس
[M2]جنگ و دعوی‌ داری‌ و جبن‌ و هران
[B2]رندی و رشک و جنون
[B][M1]آدمیزادان فقیر و بردبار
[M2]مهربان و ساده‌لوح و راستکار
[B][M1]مرد و زن سرگرم کار وکسب نان
[M2]روز در صحرا و شب در آشیان
[B2]خوش دل و صافی‌ درون
[B][M1]شغل آنان ورزش و برزیگری
[M2]گاوداری و مواشی‌ پروری
[B][M1]خانه‌ هاشان‌ خیمه و غار و درخت
[M2]کرده از چرم ددان انبان و رخت
[B2]حربه‌شان سنگ و ستون
[B][M1]جمله با هم‌، هم‌تبار و هم‌بنه
[M2]یکدل و یکروی همچون آینه
[B][M1]در خورش انباز و درکوشش‌ رفیق
[M2]پیر و برنا همدم ویار و شفیق
[B2]از درون و از برون
[B][M1] کرده بر هردوره پیری مهتری
[M2]جسته خواهر با برادر همسری
[B][M1]هر پسر کاو مهتر ابنا بُدی
[M2]جانشین و وارث بابا شدی
[B2]چون پدر گشتی نگون
[B][M1]مهتی‌بن فرزند پیر اولین
[M2]پادشا بودی بر اقوام کهین
[B][M1]مان و ویس و زند زیردست او
[M2]جمله دهیو بسته و پابست او
[B2]پیش دهیوپد زبون
[B][M1]کوچکان محکوم پیر خانمان
[M2]خانمان‌ها زیر حکم خاندان
[B][M1]خاندان‌ها تابع زندو بدند
[M2]زندوان فرمانبر دهیو بدند
[B2]شد به دهیو رهنمون
[B][M1]ز انقلابات طبیعت‌، خیل خیل
[M2]رعد و برق‌ و لرزه و طوفان‌ و سیل
[B][M1]قوم را گه بیم و گه امید بود
[M2]تکیه‌گهشان آتش و خورشید بود
[B2]وین سپهر نیلگون
[B][M1]لشکری مرد و زن و برنا و پیر
[M2]بر زمین هندوان شد جایگیر
[B][M1]جنگ‌خونین هر طرف بالاگرفت
[M2]سنگ‌ها درکاسهٔ سر جا گرفت
[B2]ریخت از هرکاسه خون
[A]
[B][M1]حربهٔ مردم فلاخن بود و سنگ
[M2]دیو را گرزگران ابزار جنگ
[B][M1]چون که دیو از آدمی گشتی ستوه
[M2]جانب آتش‌فشان جستی به کوه
[B2]آتش افشاندی به چنگ
[B][M1]شامگاهان کآدمیزاد دلیر
[M2]خفتی وگشتی دل از پیکار سیر
[B][M1]تاختی ز آتش‌فشان دیو دژم
[M2]بیم دادی خفتگان را دم بدم
[B2]شهدشان کردی شرنگ
[B][M1]ور شدی دوشیزه‌ای از بیشه دور
[M2]ره زدی دیوش به هنگام عبور
[B][M1]کودکان را بردی از آغوش مام
[M2]در درون مادران جستی مقام
[B2]چون‌شدی‌عاجزبه‌جنگ
[B][M1]بود نام ماده اهربمن‌، پری
[M2]شهربانوی بتان در دلبری
[B][M1]قامتی چون خیزران تافته
[M2]تار زلفان حلقه حلقه بافته
[B2]نوک انگشتان خدنگ
[B][M1]جنگ دیو و آدمی چاره‌ساز
[M2]شد در آن عهد کهن دور و دراز
[B][M1]این‌جدال‌از هند و سند وسیستان
[M2]رفت تا خوارزم و بلخ و بامیان
[B2]کار شد بر دیو تنگ
[B][M1]دیو و غول و جن و همزاد و پری
[M2]با همه دانایی و افسونگری
[B][M1]در میانشان دشمنی بود از قدیم
[M2]کارشان زین دشمنی نامستقیم
[B2]فارغ از ناموس و ننگ
[B][M1]ماده دیوان بدتر از دیوان نر
[M2]کارشان‌ فسق‌ و فساد و کذب‌ و شر
[B][M1]اهل فن و جادو و کوک و کلک
[M2]غیبت و غمازی و فیس و بزک
[B2]پای تا سر بوی و رنگ
[B][M1]نره دیوان زن‌پرستی کارشان
[M2]عشق زن سرمایهٔ بازارشان
[B][M1]هیکل زن قبلهٔ آدابشان
[M2]رمزی از مقصوره و محرابشان
[B2]همچو اقوام فرنگ
[B][M1]چشم‌ها چون دو سیه مار دژم
[M2]از دو جانب سر درآورده بهم
[B][M1]طره‌ چون‌ شب‌،‌ غره‌ چون‌ صبح‌ شباب
[M2]تن چو نور نقره‌فام ماهتاب
[B2]بر شراب زرد رنگ
[B][M1]چون درآمد جیش دهیوپد به‌ بلخ
[M2]کام دیوان از هزیمت گشت تلخ
[B][M1]بود جای آن صنم بر مرز چین
[M2]وز فراق شوی در سوک و انین
[B2]ره سپر شد بیدرنگ
[B][M1]شد پری بانو به لشکر پیشرو
[M2]لشکری از جنیان آورد نو
[B][M1]خیل تهمورث به ترکستان رسید
[M2]رزمگاهی بس بزرگ آمد پدید
[B2]داده شد اعلان جنگ
[B][M1]بسته بر گردونه دیو نابکار
[M2]گشته ز نیاوند برگردون سوار
[B][M1]بر تن او جوشنی از چرم شیر
[M2]نیزه درکف‌ تاخت در میدان دلیر
[B2]چون‌ یکی جنگ‌ پلنگ
[B][M1]موی سر آمیخته با موی‌ ریش
[M2]بر سرش تاجی ‌چو شاخ گاومیش
[B][M1]عارضش تابنده در ریش سیاه
[M2]همچو از ابر سیه‌، یک‌ نیمه‌ ماه
[B2]پیکرش همچون‌ نهنگ
[B][M1]نور مردی از جبینش تافته
[M2]قلب‌ها از نعره‌اش بشکافته
[B][M1]سرفراز از مردی و آزادگی
[M2]دلکش و رعنا به عین سادگی
[B2]هم مهیب و هم قشنگ
[B][M1]هر که‌ دیدی آن جمال و زیب و فر
[M2]فتنه گشتی بر چنان بالا و بر
[B][M1]آدمی گفتی فری بر خالقش
[M2]ور پری دیدیش گشتی عاشقش
[B2]زان جمال و وقر و سنگ
[B][M1]پس پری بانو بدید آن شاه را
[M2]پیش او اهریمن گمراه را
[B][M1]کرده بر بینیش ز ابریشم مهار
[M2]بند گردون بر دو کتفش استوار
[B2]چون‌ خری‌ مفلوک و لنگ
[B][M1]شد نهٔکدل‌،‌ بلکه صد دل شیفته
[M2]شعله سر زد زان دل نشکیفته
[B][M1]در زمان فرمان‌ به ترک جنگ کرد
[M2]جانب بنگاه خویش آهنک کرد
[B2]با دلی پر آذرنگ
[B][M1]نیزه برکف‌، شهریار کینه‌خواه
[M2]تاخت باگردونه گرد حربگاه
[B][M1]چون به‌ نزدیک‌ صف‌ دیوان رسید
[M2]دیو وارون نعره از دل برکشید
[B2]جفته‌زن‌همچون کرنک 
[B][M1]کای پریزادان و دیوان‌، الامان
[M2]ز آدمی گشتم غریوان‌، الامان
[B][M1]پادشاهی بسته‌ام‌، یادم کنید
[M2]بندیم‌، زین بند آزادم کنید
[B2]بگسلید این پالهنگ
[B][M1]دیوزادان آمدند اندر خروش
[M2]در سپاه جنیان افتاد جوش
[B][M1]شد پری بانو ازین معنی خبر
[M2]داد فرمان تا نجنبد یک نفر
[B2]زان غریو و زان غرنگ
[B][M1]اهرمن را شاه بینی برکشید
[M2]سوی خیل خویشتن اندر کشید
[B][M1]تازیانه بر سر و رویش نواخت
[M2]بیخ نیزه بر دو پهلویش نواخت
[B2]برد و بربستش‌چو سنگ
[A]
[B][M1]شب‌رسید و مهر روشن شد نهان
[M2]شد سیه‌چون‌جان‌اهریمن‌، جهان
[B][M1]تیرگی گسترده شد از باختر
[M2]شد خراسان چون رخ عفریت نر
[B2]لعلگون شد خاوران
[B][M1]در افق شد زهره گرم دلبری
[M2]کاه پیدا، گه نهان‌، همچون پری
[B][M1]می‌زدند انجم برین چرخ بلند
[M2]چون پری‌زادان به مردم پوزخند
[B2]با جمال جاودان
[B][M1]آدمیزادان ز صف گشتند باز
[M2]جمله آوردند ییش خور نماز
[B][M1]آب و نان خوردند و بنهادند سر
[M2]گشته شاه و مردم پرخاشخر
[B2]خفتگان را پاسبان
[B][M1]گرد لشکرکنده‌ای کندند ژرف
[M2]از دوسو بگذاشته راهی شگرف
[B][M1]شاه جنگی باگروهی شیرمرد
[M2]مانده بیدار اندر آن دشت نبرد
[B2]پاس را بسته میان
[B][M1]وز دگر سو خیل دیوان با سرود
[M2]باده‌نوشان با نوای چنگ و رود
[B][M1]ییشوایان بهر فردا گرم شور
[M2]هریکی گوبا به دیگرگونه طور
[B2]هم صدا و هم زبان
[B][M1]چون پری‌بانو بدان دیوان چمید
[M2]نعره شاباش تا کیوان رسید
[B][M1]کای خداوند دل و زور و جمال
[M2]زهره و بهرام را فرخ همال
[B2]و ای مهین بانوان
[B][M1]پست باد آن کو درین فرخنده‌بوم
[M2]پای مردم را گشود از بخت شوم
[B][M1]قدرت و زور و توانایی تراست
[M2]ما همه عبدیم‌، مولائی تراست
[B2]ما شلیم و تو روان
[B][M1]اذن ده تا پشتهٔ پامیر را
[M2]کوه التایی و ببر و شیر را
[B][M1]برده وز اوج هوا برهم زنیم
[M2]برسرخیل بنی آدم زنیم
[B2]تا نماند زو نشان
[B][M1]اذن ده تا برکشیم از رودگنگ
[M2]آب کندی ژرف‌، تا میدان جنگ
[B][M1]آب دربا را بر اینان سر دهیم
[M2]جملگی را در زمان کیفر دهیم
[B2]غرقه در آب روان
[B][M1]گوی کاز صد قلهٔ هیمالیا
[M2]سنگ و برف‌و یخ کنیم اکنون جدا
[B][M1]همره ابری سیاه و مرگبار
[M2]ناگهان سازبم بر ایشان نثار
[B2]آن تگرگ بی‌امان
[B][M1]گوی تا صدکوه تفتان آوریم
[M2]قله‌های آتش‌ افشان آوربم
[B][M1]از جهنم منفذی بیرون کنیم
[M2]در یکی‌دم روی این هامون‌، کنیم
[B2]پر تف و دود و دخان
[B][M1]گوی تا کاویم زبر پایشان
[M2]سفته و کاواک گردد جایشان 
[B][M1]پس برون آریم از آنجا نفت و قیر
[M2]آتش اندر وی زنیم آنگه به‌ تیر
[B2]تا بسوزند این خسان
[B][M1]گوی‌ تا در نیمه‌ شب شبخون کنیم
[M2]دشت را از خونشان گلگون کنیم
[B][M1]کودکانشان را بدرانیم تن
[M2]پاره پاره افکنیم اندر دهن
[B2]چون ترنج و ناردان
[B][M1]نره دیوان می زنان بر مائده
[M2]هر یکی سرگرم لاف و عربده
[B][M1]لیک‌خامش‌درجواب‌و در سئوال
[M2]مانده حیران در بیابان خیال
[B2]بانو و دیگر زنان
[B][M1]پس پری‌ بانو به‌ بالا برد دست
[M2]این‌ سکوت‌ خویش‌ و آن غوغا شکست
[B][M1]گفت کای شهزادگان نامدار
[M2]هر یکی از آهریمن یادگار
[B2]گوش بگشایید هان‌!
[B][M1]خسرو اهریمنان‌شاهی که هست
[M2]دیو از و دیو خشمش زبر دست
[B][M1]پادشاه و شهریار پر فروغ
[M2]ان که همدستش بود دیو دروغ
[B2]هست در بندی گران
[B][M1]بسته برگردونه چون کاو خراس
[M2]ز او ندارند ایچگون بیم و هراس
[B][M1]ربش گشت‌از چرم گردون شانه‌اش
[M2]وز مهاری بینی شاهانه‌اش
[B2]ساقی ازکند کلان
[B][M1]شب کنندش در نهانگاه ستور
[M2]کس نیارد کرد نزدیکش عبور
[B][M1]صد سک‌ اندرگرد او مشغول پاس
[M2]هریکی همچون پلنگی پرهراس
[B2]گرد سگ‌ها دیده‌بان
[B][M1]روز برگردونه‌بندندش‌چوگاو
[M2]گاوکی‌دارد بر این گردونه تاو؟
[B][M1]کرده در بینی از ابریشم مهار
[M2]بر دوکتفش بندکردون استوار
[B2]اینت خصمی بی‌امان
[B][M1]گر به سرشان کوه هیمالی زنیم
[M2]باکه التایی بر آنان افکنیم
[B][M1]یا فشانیم آتش اندر کاخشان
[M2]یا نهان سازیم‌ در سوراخشان
[B2]هست شه را بیم جان
[B][M1]پس همان بهترکه پیغامی دهیم
[M2]وز پی دیدار، میعادی نهیم
[B][M1]صلح را بنیان کنیم اندر جهان
[M2]بلکه شاه ما رهد زبن اندهان
[B2]رو نهد زی خانمان
[A]
[B][M1]در بر بانو، زن و مردی فقیر
[M2]برده بودند از بنی آدم اسیر
[B][M1]آن جوان زن‌، نام او میشایه بود
[M2]شوهر او میشی پر مایه بود
[B2]هوشمند و تیز ویر
[B][M1]جمله از دیوان زبان آموخته
[M2]هم ره و رسم دبیری توخته
[B][M1]میشی و میشایه را فردا پگاه
[M2]خواست بانو تا فرستد پیش شاه
[B2]با یکی دانا مشیر
[B][M1]گفت با آن هر دو اسرار درون
[M2]آنچه بایست از فریب و از فسون
[B][M1]راز عشق خویشتن افشا نمود
[M2]جمله کالای نهان را وا نمود
[B2]گفتشان ما فی الضمیر
[B][M1]چند لوح آورد از سنگ سیاه
[M2]نامه‌ای کندند بهر پادشاه
[B][M1]لوح‌ها پیچیده در اوراق زر
[M2]خادمی بگرفتشان بالای سر
[B2]همره ایشان دبیر
[B][M1]هدیه‌های جنیانه راست کرد
[M2]کوزه‌های زر و جام لاجورد
[B][M1]پرگلاب و شکر و دوشاب و قند
[M2]خوابگاهی نرم و خرگاهی بلند
[B2]بایکی زربن ‌سریر
[B][M1]مجمری پر آتش افروخته
[M2]اندر او عود قماری سوخته
[B][M1]جامه‌های دوخته با زبب و فر
[M2]از ازار و از قبا و از کمر
[B2]لابلا مشک و عبیر
[B][M1]ساخته گردونه‌ای از سیم خام
[M2]بسته برگردون دو اسب تیزگام
[B][M1]دو پری‌زاده کنیز چنگ‌زن
[M2]از برگردون به رنگ سیم‌، تن
[B2]جامه از گلگون حریر
[B][M1]دو رسول آدمی را با پیام
[M2]کفت تا شبگیر بنهادند گام
[B][M1]همره آنان پیامی شوق‌مند
[M2]چرب‌تر از شیر و شیرین‌تر ز قند
[B2]جاکزین‌تر از اثیر
[B][M1]شاه را دیدند با رمحی بلند
[M2]پیش خرگاهی ز جلد گوسفند
[B][M1]بر تن از چرم هژبران جوشنش
[M2]آستینش کوته و عریان تنش
[B2]موی‌ تن همرنگ‌ قیر
[B][M1]رشته‌ای از پشم بسته برکمر
[M2]وز فلاخن بر میان‌، بندی دگر
[B][M1]کیسهٔ پرسنگ از آن آویخته
[M2]توده‌ای از سنگ پیشش ریخته
[B2]مستعد دار وگیر
[B][M1]پهلوانان‌ جوغه جوغه چون پلنگ
[M2]بر کتفشان‌ پوست‌های رنگ رنگ
[B][M1]چرم شیر وکرگدن کرده زره
[M2]بر کف هر یک فرسبی‌ پر گره
[B2]واسپری گرد و حقیر
[B][M1]مرد و زن برخاسته از خوابگاه
[M2]دشت و وادی پر سرود و قاه‌قاه
[B][M1]جملگی را سر سوی مشرق فراز
[M2]تا گزارند از سر طاعت نماز
[B2]پیش مهر مستنیر
[B][M1]بی‌تفاوت‌ مرد و زن‌ در شکل‌ و موی
[M2]زن‌ چو مرد از موی‌ها پوشیده روی
[B][M1]مرد را چون زن دو پستان مایه گیر
[M2]بچه را هر دو به نوبت داده شیر
[B2]از امیر و از فقیر
[B][M1]زن چو مردان پهلوان و رزم‌جوی
[M2]محکم و ورزیده وتن پر ز موی
[B][M1]همسر و هم کار و انباز و شفیق
[M2]غیر زادن در همه کاری رفیق
[B2]از صغیر و ازکبیر
[B][M1]نه‌ حسد برده‌ زنی بر شوی خوبش
[M2]نه دل مرد از نفاق جفت ریش
[B][M1]نه بلای عشق ونه درد فراق
[M2]نه‌شبی‌مانده‌ز جفت‌خویش طاق
[B2]نی منافق‌، نی شریر
[B][M1]جمله آزاد از علوم و از فنون
[M2]فارغ‌ازخودخواهی‌وعشق‌وجنون‌
[B][M1]جمله‌مهر و جمله کام و جمله کار
[M2]بی‌بلای قحط و بی‌هجران یار
[B2]بی‌رقیب خرده گیر
[B][M1]کارشان پروردن گاو و رمه
[M2]با کشاورزی سر و کار همه
[B][M1]نسل‌ها را سال و مه کرده زباد
[M2]با طبیعت داده دست اتحاد
[B2]بی‌خبر از مرگ و میر
[B][M1]پوست‌ پوشانی‌ فزون‌ از حد و حصر
[M2]خیمه و مغاره‌شان مشکو و قصر
[B][M1]کودک و مرد و زن و ییر و جوان
[M2]یک نشان و یک مراد و یک زبان
[B2]یکدل و فرمان‌پذیر
[B][M1]شه چو دید آن دوتن آراسته
[M2]جامه بر تن کرده‌، رخ پیراسته
[B][M1]چون‌ دو کودک‌ ساخته‌ بی‌موی‌ روی
[M2]موزه بر پا کرده و تابیده موی
[B2]چون دو حور دلپذیر
[B][M1]گفت با خود کاین پریزادان که‌اند
[M2]آمدنشان‌ چیست‌ و اینجا از چه‌اند
[B][M1]چون شنید آن آدمی گفتارشان
[M2]شادمانی کرد از دیدارشان
[B2]آن امیر بی‌نظیر
[B][M1]شاه دست آن دو را بگرفت نرم
[M2]پیش‌ خود بنشاند و پس‌ پرسید گرم
[B][M1]درشگفتی‌ ماند زان زیب و جمال
[M2]کرد از آنان زان سپس‌ یک یک سؤال
[B2]حال یاران اسیر
[B][M1]زان سپس از کار دیوان بازجست
[M2]کز چه‌ رو در جنگ،‌ دی گشتند سست
[B][M1]آن دو تن گفتند کار دوش را
[M2]قصهٔ آن بزم و نوشانوش را
[B2]لاف و غوغا و نفیر
[B][M1]گفت میشایه که ای فرّخ‌ پدر
[M2]یادگار او شهنگ نامور
[B][M1]ای ز تو نسل کیومرث ارجمند
[M2]شاه زنیاوند و میر دیو بند
[B2]آدمیزاد کبیر
[B][M1]هر دمی فتحی ز نو، روزیت باد
[M2]در شکار و جنگ فیروزیت باد
[B][M1]خیمه‌ات از فرّ خور پر نور باد
[M2]وز چراگاهت زمستان دور باد
[B2]باد آبانت چو تیر
[B][M1]جنیان از ما فراوان بسته‌اند
[M2]همچو ما آنجا بسی دلخسته‌اند
[B][M1]لیک از این در، فرض‌تر دارم پیام
[M2]هست پیغام خوشی‌، بشنو تمام
[B2]این بشارت زین بشیر
[A]
[B][M1]از پری بانو، رسولی ارجمند
[M2]زی تو آید، ای شهنشاه بلند
[B][M1]دیو زادی‌، گربزی‌، خودکامه‌ای
[M2]هدیه‌ها آرد برت با نامه‌ای
[B2]تا رهاند شه ز بند
[B][M1]لیک بانو گویدت‌: بیدار باش
[M2]من درین کارم تو هم برکار باش‌
[B][M1]بند خود مگسل زپای شوی من
[M2]تا مگرآن شوی ناخوش‌روی من
[B2]گیرد از بند تو پند
[B][M1]صرصرسوزان سموم قهر اوست
[M2]آب دریا ناگوار از زهر اوست
[B][M1]وز دم سردش به صحرای شمال
[M2]زندگانی شد ز برف و یخ وبال
[B2]بس که کرد افسون و فند
[B][M1]دشمن اردیبهشت و بهمن است
[M2]خصم‌ هرمزد است‌ و خود اهریمن‌ است
[B][M1]از حسد اوکشت گاو ایوداد
[M2]خورد از بیداد، کیومرث راد
[B2]در زمین نکبت فکند
[B][M1]کژدم و موش و وزغ، زنبور و گرگ
[M2]موریانه‌، و اژدر و مار بزرگ
[B][M1]اشپش‌ و ساس‌ و جُراد و کیک ‌و سِن
[M2]پشه و مور و مگس‌، کرم عفن
[B2]ساخت از بهرگزند
[B][M1]پیش یزدان خودسری‌ها کرد او
[M2]در جهان پتیاره‌ها آورد او
[B][M1]با جلال کبریایی دشمن است
[M2]وز ازل با روشنایی دشمن است
[B2]هست تاربکی پسند
[B][M1]روز و شب دیو دروغش هم‌نشین
[M2]همدمش دیو فریب و آز و کین
[B][M1]دیو جبن و کاهلی همراز او
[M2]خواب و سستی روز و شب انباز او
[B2]دشمن امشاسفند
[B][M1]علم‌ و دستان و فسون و مکر و فن
[M2]حکمت و استادی و دیگر سنن
[B][M1]کیمیا و هندسه‌، نقش و نگار
[M2]انتظامات و حقوق بیشمار
[B2]وین بناهای بلند
[B][M1]جمله او آورد و او تدبیر کرد
[M2]تا جوانان را ز محنت پیر کرد
[B][M1]کینه‌ و خودخواهی و فخر و غرور
[M2]عجب و کبر و کشورآرایی و زور
[B2]خنجر و تیر و کمند
[B][M1]دشمن‌ سلم‌ و خضوع‌ و سادگی‌ است
[M2]خصم بی‌آزاری و افتادگی است
[B][M1]دشمن‌ بی‌قیدی‌ و خرسندی است
[M2]عاشق هوش و دها و رندی است
[B2]مایل ترفند و فند
[B][M1]فکر آزادی و عیاشی از اوست
[M2]علم طراری و قلاشی از اوست
[B][M1]کینه‌توزی بازی پیوست اوست
[M2]وین‌ ورق‌ همواره اندر دست اوست
[B2]چون‌ حریص‌ آزمند
[B][M1]ملک ایران ویژه از او شد خراب
[M2]شد ز زهرش‌ بوستان‌هاتان‌ سراب
[B][M1]شد چراگاهان به پایش پی سپر
[M2]راغ‌ها گشت از دمش زیر و زبر
[B2]باغ‌ها از بیخ کند
[B][M1]پیش از این اندر زمین‌، جن و پری
[M2]با ملایک داشتندی همسری
[B][M1]لطف حق ما را چراغ راه بود
[M2]فقر و آسایش به ما همراه بود
[B2]بی‌خبر از چون و چند
[B][M1]فارغ از عجب و غرور و کبریا
[M2]غافل از آزادی و کید و ریا
[B][M1]از جمال و زیب و زینت بی‌خبر
[M2]دل تهی از حرص و غم‌های دگر
[B2]چون به صحرا گوسفند
[B][M1]اهرمن آورد بحث و ذوق و حال
[M2]خط و شعر و منطق و علم‌الجمال
[B][M1]علم کسب ثروت و فرماندهی
[M2]شد به علم عشق‌بازی منتهی
[B2]در جهان آتش فکند
[B][M1]نورخورشید از سما او کرد دور
[M2]نیمروزان شد از او تاری چو گور
[B][M1]همچنین‌ در باختر نیرنگ ساخت
[M2]کوه‌ها از برف‌ و یخ‌ چون‌ سنگ ساخت
[B2]بیخ آبادی بکند
[B][M1]با زنان او گفت کآرایش کنید
[M2]خوبش را در چشم مردان افکنید
[B][M1]مرد را او نطق و ذوق شعر داد
[M2]در پیام و لابه‌اش کرد اوستاد
[B2]تاکشد زن را به بند
[B][M1]من ز اهریمن شدم زآن رو نفور
[M2]بر تو دل بربسته‌ام از راه دور
[B][M1]لیکن این دیوان که نزدیک منند
[M2]جملگی بر سیرت اهریمنند
[B2]کردشان باید نژند
[B][M1]این دبیر من یکی پتیاره است
[M2]صاحب‌ مکر و فریب‌ و چاره است
[B][M1]کوش تا او را فریبی در سخن
[M2]و این‌ چنین پاسخ فرستی پیش من
[B2]ای خدیو دیوبند!
[A]
[B][M1]پیشکار اهرمن دیو فریب
[M2]خند خندان با دو چشمان اریب
[B][M1]خودی از فیروزه بر سر شاهوار
[M2]تکمهٔ زر بر قبای زرنگار
[B2]همره یکدسته دیب
[B][M1]جملگی زیبارخ و آراسته
[M2]رخ ز دوده‌، گیسوان پیراسته
[B][M1]هدیه‌ها و لوحه‌ها بر روی دست
[M2]دو کنیزک با دو چشم نیم‌مست
[B2]برده از دل‌ها شکیب
[B][M1]برنهاد آن هدیه‌ها در پیشگاه
[M2]پس زمین بوسید پیش پادشاه
[B][M1]زان سپس آن نامه‌ها را برگشاد
[M2]شاه شاهان را به خوبی کرد یاد
[B2]با عباراتی عجیب
[B][M1]پس یکایک نامه‌ها را برگرفت
[M2]خواندنی با لحن چینی درگرفت
[B][M1]شه به میشی گفت باشد ترجمان
[M2]ترجمان استاد پیش نامه‌خوان
[B2]با جمال و رنگ و زیب
[B][M1]خواسته بانو ز پور اوشهنگ
[M2]عقد صلح‌ و رسم‌ مهر و مرگ جنگ
[B][M1]شاه شاهان شهریار هوشمند
[M2]دیو دیوان را رها سازد ز بند
[B2]بی‌ ملام و بی ‌عتیب
[B][M1]در عوض ملک تخارستان و هند
[M2]نیمروز و زابل و مکران و سند
[B][M1]باد زانِ پادشاه و لشکرش
[M2]تا ابد آباد بادا کشورش
[B2]مرغزارانش رطیب
[B][M1]پادشه فرمود تا خوان آورند
[M2]گوشت بریان‌، پیش مهمان آورند
[B][M1]زان سپس فرمود میشارا که گوی
[M2]کاین‌ سخن‌ها را نباشد رنگ‌ و روی
[B2]هست گفتاری غریب
[B][M1]اهرمن خصم خدا و آدمی است
[M2]اهرمن‌ را روی استخلاص نیست
[B][M1]گر چه‌ خود بی‌مرگ ‌و جاویدان بود
[M2]لیک جاویدان درین زندان بود
[B2]نیست جز بندش نصیب
[B][M1]بانو ار دارد سر صلح و وفاق
[M2]از پی دیدار ما بندد نطاق
[B][M1]خود به پای خویش آید پیش ما
[M2]تا که گردد رای نیک‌اندیش ما
[B2]صلح او را مستجیب
[B][M1]زآن هدایا شاه نستد هیچ چیز
[M2]غیر آن گردونه و اسب و کنیز
[B][M1]کاین ‌هدایا مر مرا در خورد نیست
[M2]جامهٔ دیبا لباس مرد نیست
[B2]طوق و یاره‌، ‌مشک ‌و طیب
[B][M1]مهر روشن مر مرا یاریگر است
[M2]رهبر پیکار و پشت لشکر است
[B][M1]مر مرا یاری کند رخشنده مهر
[M2]تا کنم گیتی به گرز گاوچهر
[B2]خالی از دیو مهیب
[B][M1]خواست تا پاسخ گزارد دیو خشم
[M2]دیو آزش بنگرید از زیر چشم
[B][M1]جمله دیوان در برش زانو زدند
[M2]هدیه‌ها برداشته بیرون شدند
[B2]همره دیو فریب
[B][M1]گشتشان شیدسپ موبد رهنمون
[M2]برد دیوان را از آن خندق برون
[B][M1]میشی و میشایه نیز از نزد شاه
[M2]با پیامی دلنشین جستند راه
[B2]نزد ماه ناشکیب
[A]
[B][M1]دید تهمورث چو بر آن دوکنیز
[M2]گفت با شیدسپ کای پیر عزیز
[B][M1]این دو دختر را جمالی بیمرست
[M2]یا پری خود ز آدمی زیباتر است
[B2]همچو من بنگر تو نیز
[B][M1]گفت شیدسپ ای جهان را روشنی
[M2]دور باش از فکرت اهریمنی
[B][M1]این نگار و نقش دیو رهزن است
[M2]و آب و رنگ خامهٔ اهریمن است
[B2]در حقیقت نیست چیز
[B][M1]نقش بیرون از فرشته یادگار
[M2]وز درون دیوند و دیوی نابکار
[B][M1]این نکورویان تمامی از برون
[M2]راست‌بالایند و زیبا، وز درون
[B2]کج‌خیال و بی‌تمیز
[B][M1]بانوان ما رفیق شوهرند
[M2]عاشق و یار و شفیق شوهرند
[B][M1]گرچه لطفی نیست در دیدارشان
[M2]بر سر لطف است و خوبی کارشان
[B2]نزدشان شوهر عزیز
[B][M1]وین پریرویان پریزادند و بس
[M2]وز جمال ‌و حسن‌ خود شادند و بس
[B][M1]نزد ایشان پارسایی هیچ نیست
[M2]کارشان ‌جز خودنمایی‌ هیچ نیست
[B2]با دو زلف مشکبیز
[B][M1]زین دو دلبر بهترند آن دو هیون
[M2]زان که خوبند از برون و از درون
[B][M1]اسب‌ خوب ‌از جنگ ‌بیرونت کشد
[M2]جفت ‌بد بر تخت در خونت کشد
[B2]با سر شمشیر تیز
[B][M1]من اگر بودم به جای پادشاه
[M2]این دو زن را راندمی زین بارگاه
[B][M1]شاه گفت این زفت‌رویی خود مباد
[M2]کآدمیزاد از زن و اسب است شاد
[B2]زن سپید و اسب دیز 
[B][M1]این زمان آمد دوان از کوهسار
[M2]بانوی ایران اناهیت از شکار
[B][M1]نیمه‌تن پوشیده در چرم پلنگ
[M2]ساق‌و زانو، کتف‌و باز و لعل‌رنگ
[B2]چون گوزنی گورخیز
[B][M1]گردنی کوته‌، رخی ناگوشتمند
[M2]بینی‌ای چون بینی آهو بلند
[B][M1]خوشه‌خوشه موی سر مالان به پشت
[M2]چشم‌ها کوچک،‌ لب زیرین درشت
[B2]نیزهٔ بر کف قطره‌ریز
[B][M1]آمد و دید آن دو اسب و آن دو زن
[M2]شاه با شیدسپ مشغول سخن
[B][M1]گوید این یک:‌ زن بران‌،‌ مرکب بدار
[M2]گوید آن یک: درخورند این‌هرچهار
[B2]این دو اسب و دو کنیز
[B][M1]رفت نزدیک کنیزان چگل
[M2]آن فرشته طلعتان دیو دل
[B][M1]چون گل‌سوری‌لطیف و تازه‌روی
[M2]چون‌سمن‌پاک و چو نسرین مشکبوی
[B2]چون گهر نغز و تمیز
[B][M1]آن‌دواز بیمش بلرزیدند سخت
[M2]چون‌زطوفانی‌قوی‌، شاخ درخت
[B][M1]لیک‌ناهید از عطوفت خندخند
[M2]گفت کاین دو خوبرو زان منند
[B2]زآن شه دیگرجهیز
[B][M1]با دو بازو هر دو را در برگرفت 
[M2]بوسه‌ای از لعل هریک برگرفت
[B][M1]...
[M2]...
[B2]...
[A]
[B][M1]...
[M2]...
[B][M1]...
[M2]...
[B2]...
[B][M1]بر در آن کاخ سیصد پاسدار
[M2]جمله برکف گرزهای گاوسار
[B][M1]کودکان ماهرو در پیش در
[M2]بهر خدمت تنگ بربسته کمر
[B2]با رخی چون گلستان
[B][M1]کرده بهر روشنی برگرد باغ
[M2]تعبیه ازگوهران شبچراغ
[B][M1]مجمری زرین به قندیلی بلور
[M2]هر طرف آوبخته بهر بخور
[B2]وز طلا زنجیر آن
[B][M1]کرده خرگاهی بپا از زر ناب
[M2]تافته از سیم و ابریشم طناب
[B][M1]پرده‌ها آوبخته بر نقش چین
[M2]نقش‌ها از دُرّ و یاقوت ثمین
[B2]با طراز بهرمان
[B][M1]هشته پیرامون خرگه تخت‌ها
[M2]روی آن از خزّ و دیبا رخت‌ها
[B][M1]متکاها از پرند شوشتر
[M2]باد بیزن از دُم طاوس نر
[B2]دسته‌اش گوهرنشان
[B][M1]بر فرازکاخ تختی لاجورد
[M2]از زر و لعل اندر آن گل‌‌های زرد
[B][M1]نازبالش‌ها لطیف و زرنگار
[M2]خوش ترنم قمریان مشک‌بار
[B2]از بر او پرفشان
[B][M1]از بر هرتخت سروی ساخته
[M2]وز زمرد برگها پرداخته
[B][M1]قمری زربن فشانده بر سریر
[M2]هردمی زان‌ سرو بن مشک و عبیر
[B2]از پر و بال و دهان
[B][M1]ییش‌هر تختی یکی خوان ظریف
[M2]وندر آن گسترده دیبایی لطیف
[B][M1]جام و مینا و اوانی سر بسر
[M2]از بلور و زر و سیم پرگهر
[B2]باده از هر سو روان

-ناتمام-
[END]
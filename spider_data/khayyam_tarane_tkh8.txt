[START][A]
[B][M1]از منزلِ کفر تا به دین، یک نفس است،
[M2]وز عالم شک تا به یقین، یک نفس است،
[B][M1]این یک نفسِ عزیز را خوش می‌دار،
[M2]کَز حاصلِ عمرِ ما همین یک نفس است.
[A]
[B][M1]شادی بطلب که حاصلِ عمر دمی است،
[M2]هر ذرّه ز خاکِ کیقبادی و جَمی است،
[B][M1]احوالِ جهان و اصلِ این عمر که هست،
[M2]خوابی و خیالی و فریبی و دمی است.
[A]
[B][M1]تا زُهره و مَهْ در آسمان گشته پدید،
[M2]بهتر ز میِ ناب کسی هیچ ندید؛
[B][M1]من در عجبم ز می‌فروشان، کایشان،
[M2]زین بِهْ که فروشند چه خواهند‌خرید؟
[A]
[B][M1]مهتاب به نور دامن شب بشکافت[M2]می نوش، دمی خوشتر از این نتوان یافت
[B][M1]خوش باش و بیندیش که مهتاب بسی[M2]اندر سر گور یک به یک خواهد تافت[A]
[B][M1]چون عهده نمی‌شود کسی فردا را،
[M2]حالی خوش کن تو این دلِ سودا را،
[B][M1]می نوش به ماهتاب، ای ماه که ماه
[M2]بسیار بگردد و نیابد ما را.
[A]
[B][M1]این قافلهٔ عمر عجب می‌گذرد!
[M2]دریاب دمی که با طَرَب می‌گذرد؛
[B][M1]ساقی، غم فردای حریفان چه خوری.
[M2]پیش آر پیاله را، که شب می‌گذرد.
[A]
[B][M1]هنگام سپیده‌دم خروس سحری،
[M2]دانی که چرا همی‌کند نوحه‌گری؟
[B][M1]یعنی که: نمودند در آیینهٔ صبح
[M2]کز عمر شبی گذشت و تو بیخبری!
[A]
[B][M1]وقت سحر است، خیز ای مایهٔ ناز،
[M2]نرمک‌نرمک باده خور و چنگ نواز،
[B][M1]کان‌ها که بجایند نپایند کسی،
[M2]و آن‌ها که شدند کس نمی‌آید باز!
[A]
[B][M1]هنگام صبوح ای صنمِ فرخْ‌پی
[M2]برساز ترانه‌ای و پیش آور می؛
[B][M1]کافکند به خاک صد هزاران جَم و کیْ
[M2]این آمدنِ تیرمه و رفتنِ دی.
[A]
[B][M1]صبح است، دمی بر می گلرنگ زنیم،
[M2]وین شیشهٔ نام‌وننگ برسنگ زنیم،
[B][M1]دست از اَمَلِ درازِ خود باز کشیم،
[M2]در زلفِ دراز و دامنِ چنگ زنیم.
[A]
[B][M1]روزی است خوش و هوا نه گرم است و نه سرد،
[M2]ابر از رُخِ گلزار همی‌شوید گَرْد،
[B][M1]بلبل به زبانِ پهلوی با گلِ زرد،
[M2]فریاد همی‌زند گه: می باید خورد!
[A]
[B][M1]فصلِ گُل و طَرْفِ جویْبار و لبِ کِشْت،
[M2]با یک دو سه تازه‌ دلبری حورسرشت؛
[B][M1]پیش آر قَدَح که باده‌نوشانِ صَبوح،
[M2]آسوده ز مسجدند و فارغ ز بهشت.
[A]
[B][M1]بر چهرهٔ گُل نسیمِ نوروز خوش است،
[M2]در صَحنِ چمن رویِ دل‌افروز خوش است،
[B][M1]از دی که گذشت هرچه گویی خوش نیست؛
[M2]خوش باش و ز دی مگو، که امروز خوش است.
[A]
[B][M1]ساقی، گل و سبزه بس طربناک شده‌است،
[M2]دریاب که هفتهٔ دگر خاک شده‌است؛
[B][M1]می نوش و گُلی بچین، که تا در نگری
[M2]گل خاک شده‌است و سبزه خاشاک شده‌است.
[A]
[B][M1]چون لاله به نوروز قدح گیر به دست،
[M2]با لاله‌رخی اگر تو را فرصت هست؛
[B][M1]می نوش به خرمی، که این چرخِ کبود
[M2]ناگاه تو را چو خاک گرداند پَست.
[A]
[B][M1]* هر گه که بنفشه جامه در رنگ زند،
[M2]در دامنِ گل بادِ صبا چنگ زند،
[B][M1]هشیار کسی بُوَد که، با سیمْبَری
[M2]می نوشد و جام باده بر سنگ زند.
[A]
[B][M1]برخیز و مخور غمِ جهانِ گُذران،
[M2]خوش باش و دمی به شادمانی گذران
[B][M1]در طَبْعِ جهان اگر وفایی بودی،
[M2]نوبت به تو خود نیامدی از دگران.
[A]
[B][M1]در دایرهِٔ سپهرِ ناپیدا غور،
[M2]می نوش به خوشدلی که دور است به جور؛
[B][M1]نوبت چو به دوْرِ تو رَسَد آه مکن،
[M2]جامی است که جمله را چشانند به دوْر!
[A]
[B][M1]از درسِ علوم جمله بگریزی بِهْ،
[M2]و اندر سرِ زلفِ دلبر آویزی به،
[B][M1]ز آن پیش که روزگار خونت ریزد،
[M2]تو خونِ قِنینه در قدح ریزی به.
[A]
[B][M1]ایّامِ زمانه از کسی دارد ننگ،
[M2]کاو در غمِ ایّام نشیند دلتنگ؛
[B][M1]می خور تو در آبگینه با نالهٔ چنگ،
[M2]ز آن پیش که آبگینه آید بر سنگ!
[A]
[B][M1]* از آمدنِ بهار و از رفتنِ دی،
[M2]اوراقِ وجودِ ما همی‌گردد طی؛
[B][M1]می خور، مخور اندوه، که گفته‌است حکیم:
[M2]غم‌های جهان چو زَهر و تِریاقش می.
[A]
[B][M1]زان پیش که نامِ تو ز عالَم برود
[M2]می خور، که چو می به دل رسد غم برود؛
[B][M1]بگشای سرِ زلفِ بُتی بند ز بند،
[M2]زان پیش که بند‌بندت از هم برود!
[A]
[B][M1]* ای دوست بیا تا غمِ فردا نخوریم،
[M2]وین یک‌دمِ عمر را غنیمت شمریم؛
[B][M1]فردا که ازین دیْر کُهَن درگذریم؛
[M2]با هفت‌هزارسالگان سربه‌سریم.
[A]
[B][M1]* تَن زن چو به زیرِ فَلَکِ بی‌باکی،
[M2]می نوش چو در جهانِ آفت‌ناکی؛
[B][M1]چون اوّل و آخِرت به جز خاکی نیست،
[M2]انگار که بر خاک نه‌ای در خاکی.
[A]
[B][M1]* می بر کفِ من نِهْ که دلم تاب است،
[M2]وین عمرِ گریزپای چون سیماب است،
[B][M1]دریاب که، آتشِ جوانی آب است،
[M2]هُش دار، که بیداری دولت خواب است.
[A]
[B][M1]می نوش که عمرِ جاودانی این است،
[M2]خود حاصِلَت از دوْرِ جوانی این است.
[B][M1]هنگامِ گُل و مُل است و یاران سرمست،
[M2]خوش باش دمی، که زندگانی این است.
[A]
[B][M1]با باده نشین، که مُلْکِ محمود این است،
[M2]وَزْ چنگ شنو، که لحنِ داوود این است؛
[B][M1]از آمده و رفته دگر یاد مکن،
[M2]حالی خوش باش، زان‌که مقصود این است.
[A]
[B][M1]امروز تو را دسترس فردا نیست،
[M2]و اندیشهٔ فردات به جز سودا نیست،
[B][M1]ضایع مکن این دم اَر دلت بیدار است،
[M2]کاین باقیِ عمر را بقا پیدا نیست!
[A]
[B][M1]* دوْرانِ جهان بی می و ساقی هیچ است،
[M2]بی زمزمهٔ نایِ عراقی هیچ است؛
[B][M1]هر چند در احوال جهان می‌نگرم،
[M2]حاصل همه عشرت است و باقی هیچ است.
[A]
[B][M1]تا کی غمِ آن خورم که دارم یا نه؛
[M2]وین عمر به خوشدلی گذارم یا نه،
[B][M1]پر کن قدح باده، که معلومم نیست
[M2]کاین دم که فرو برم بر آرم یا نه.
[A]
[B][M1]تا دست به اتفاق بر هم نزنیم،
[M2]پایی ز نشاط بر سر غم نزنیم،
[B][M1]خیزیم و دمی زنیم پیش از دمِ صبح،
[M2]کاین صبح بسی دمد که ما دَم نزنیم!
[A]
[B][M1]لب بر لب کوزه بردم از غایت آز،
[M2]تا زو طلبم واسطهٔ عمرِ دراز،
[B][M1]لب بر لب من نهاد و می‌گفت به راز:
[M2]می خور، که بدین جهان نمی‌آیی باز!
[A]
[B][M1]خیام، اگر ز باده مستی، خوش باش؛
[M2]با لاله‌رخی اگر نشستی، خوش باش؛
[B][M1]چون عاقبتِ کار جهان نیستی است،
[M2]انگار که نیستی، چو هستی خوش باش.
[A]
[B][M1]فردا علم نفاق طی خواهم کرد،
[M2]با موی سپید قصد می خواهم کرد،
[B][M1]پیمانهٔ عمر من به هفتاد رسید،
[M2]این دم نکنم نشاط، کی خواهم‌ کرد؟
[A]
[B][M1]گردون نِگَری ز قدّ‌ِ فرسودهٔ ماست،
[M2]جیحون اثری ز اشکِ پالودهٔ ماست،
[B][M1]دوزخ شَرَری ز رنجِ بیهودهٔ ماست.
[M2]فردوس دمی زِ وقتِ آسودهٔ ماست.
[A]
[B][M1]عمرت تا کی به خود‌پرستی گذرد،
[M2]یا در پیِ نیستی و هستی گذرد؛
[B][M1]می خور که چُنین عمر که غم در پی اوست
[M2]آن بِهْ که به خواب یا به مستی گذرد.
[B][M1]
[M2]پایان
[END]
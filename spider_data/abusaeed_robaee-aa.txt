[START][A]
[B][M1]باز آ باز آ هر آنچه هستی باز آ[M2]
گر کافر و گبر و بت‌پرستی باز آ[B][M1]
این درگه ما درگه نومیدی نیست[M2]
صد بار اگر توبه شکستی باز آ[A]
[B][M1]یا رب به محمد و علی و زهرا[M2]
یا رب به حسین و حسن و آل‌عبا[B][M1]
کز لطف برآر حاجتم در دو سرا[M2]
بی‌منت خلق یا علی الاعلا[A]
[B][M1]وصل تو کجا و من مهجور کجا[M2]
دردانه کجا حوصله مور کجا[B][M1]
هر چند ز سوختن ندارم باکی[M2]
پروانه کجا و آتش طور کجا[A]
[B][M1]منصور حلاج آن نهنگ دریا[M2]
کز پنبهٔ تن دانهٔ جان کرد جدا[B][M1]
روزیکه انا الحق به زبان می‌آورد[M2]
منصور کجا بود؟ خدا بود خدا[A]
[B][M1]وا فریادا ز عشق وا فریادا[M2]
کارم بیکی طرفه نگار افتادا[B][M1]
گر داد من شکسته دادا دادا[M2]
ور نه من و عشق هر چه بادا بادا[A]
[B][M1]ای شیر سرافراز زبردست خدا[M2]
ای تیر شهاب ثاقب شست خدا[B][M1]
آزادم کن ز دست این بی‌دستان[M2]
دست من و دامن تو ای دست خدا[A]
[B][M1]گفتم صنما لاله رخا دلدارا[M2]
در خواب نمای چهره باری یارا[B][M1]
گفتا که روی به خواب بی ما وانگه[M2]
خواهی که دگر به خواب بینی ما را[A]
[B][M1]گفتی که منم ماه نشابور سرا[M2]
ای ماه نشابور نشابور ترا[B][M1]
آن تو ترا و آن ما نیز ترا[M2]
با ما بنگویی که خصومت ز چرا[A]
[B][M1]هرگاه که بینی دو سه سرگردانرا[M2]
عیب ره مردان نتوان کرد آنرا[B][M1]
تقلید دو سه مقلد بی‌معنی[M2]
بدنام کند ره جوانمردان را[A]
[B][M1]یا رب مکن از لطف پریشان ما را[M2]
هر چند که هست جرم و عصیان ما را[B][M1]
ذات تو غنی بوده و ما محتاجیم[M2]
محتاج بغیر خود مگردان ما را[A]
[B][M1]گر بر در دیر می‌نشانی ما را[M2]
گر در ره کعبه میدوانی ما را[B][M1]
اینها همگی لازمهٔ هستی ماست[M2]
خوش آنکه ز خویش وارهانی ما را[A]
[B][M1]تا چند کشم غصهٔ هر ناکس را[M2]
وز خست خود خاک شوم هر کس را[B][M1]
کارم به دعا چو برنمی‌آید راست[M2]
دادم سه طلاق این فلک اطلس را[A]
[B][M1]پرسیدم ازو واسطهٔ هجران را[M2]
گفتا سببی هست بگویم آن را[B][M1]
من چشم توام اگر نبینی چه عجب[M2]
من جان توام کسی نبیند جان را[A]
[B][M1]از زهد اگر مدد دهی ایمان را[M2]
مرتاض کنی به ترک دینی جان را[B][M1]
ترک دنیا نه زهد دنیا زیراک[M2]
نزدیک خرد زهد نخوانند آن را[A]
[B][M1]تسبیح ملک را و صفا رضوان را[M2]
دوزخ بد را بهشت مر نیکان را[B][M1]
دیبا جم را و قیصر و خاقان را[M2]
جانان ما را و جان ما جانان را[A]
[B][M1]ای دوست دوا فرست بیماران را[M2]
روزی ده جن و انس و هم یاران را[B][M1]
ما تشنه لبان وادی حرمانیم[M2]
بر کشت امید ما بده باران را[A]
[B][M1]دی شانه زد آن ماه خم گیسو را[M2]
بر چهره نهاد زلف عنبر بو را[B][M1]
پوشید بدین حیله رخ نیکو را[M2]
تا هر که نه محرم نشناسد او را[A]
[B][M1]در کعبه اگر دل سوی غیرست ترا[M2]
طاعت همه فسق و کعبه دیرست ترا[B][M1]
ور دل به خدا و ساکن میکده‌ای[M2]
می نوش که عاقبت بخیرست ترا[A]
[B][M1]تا درد رسید چشم خونخوار ترا[M2]
خواهم که کشد جان من آزار ترا[B][M1]
یا رب که ز چشم زخم دوران هرگز[M2]
دردی نرسد نرگس بیمار ترا[A]
[B][M1]در دیده به جای خواب آب است مرا[M2]زیرا که به دیدنت شتاب است مرا
[B][M1]گویند بخواب تا به خواب‌ش بینی[M2]ای بیخبران چه جای خواب است مرا
[A]
[B][M1]آن رشته که قوت روانست مرا[M2]
آرامش جان ناتوانست مرا[B][M1]
بر لب چو کشی جان کشدم از پی آن[M2]
پیوند چو با رشتهٔ جانست مرا[A]
[B][M1]یا رب ز کرم دری برویم بگشا[M2]
راهی که درو نجات باشد بنما[B][M1]
مستغنیم از هر دو جهان کن به کرم[M2]
جز یاد تو هر چه هست بر از دل ما[A]
[B][M1]ای دلبر ما مباش بی دل بر ما[M2]
یک دلبر ما به که دو صد دل بر ما[B][M1]
نه دل بر ما نه دلبر اندر بر ما[M2]
یا دل بر ما فرست یا دلبر ما[A]
[B][M1]آن عشق که هست جزء لاینفک ما[M2]
حاشا که شود به عقل ما مدرک ما[B][M1]
خوش آنکه ز نور او دمد صبح یقین[M2]
ما را برهاند ز ظلام شک ما[A]
[B][M1]ای کرده غمت غارت هوش دل ما[M2]
درد تو شده خانه فروش دل ما[B][M1]
رمزی که مقدسان ازو محرومند[M2]
عشق تو مر او گفت به گوش دل ما[A]
[B][M1]مستغرق نیل معصیت جامهٔ ما[M2]
مجموعهٔ فعل زشت هنگامهٔ ما[B][M1]
گویند که روز حشر شب می‌نشود[M2]
آنجا نگشایند مگر نامهٔ ما[A]
[B][M1]مهمان تو خواهم آمدن جانانا[M2]
متواریک و ز حاسدان پنهانا[B][M1]
خالی کن این خانه، پس مهمان آ[M2]
با ما کس را به خانه در منشانا[A]
[B][M1]من دوش دعا کردم و باد آمینا[M2]
تا به شود آن دو چشم بادامینا[B][M1]
از دیدهٔ بدخواه ترا چشم رسید[M2]
در دیدهٔ بدخواه تو بادامینا[A]
[B][M1]گه میگردم بر آتش هجر کباب[M2]
گه سر گردان بحر غم همچو حباب[B][M1]
القصه چو خار و خس درین دیر خراب[M2]
گه بر سر آتشم گهی بر سر آب[A]
[B][M1]در رفع حجب کوش نه در جمع کتب[M2]
کز جمع کتب نمی‌شود رفع حجب[B][M1]
در طی کتب بود کجا نشهٔ حب[M2]
طی کن همه را بگو الی الله اتب[A]
[B][M1]بر تافت عنان صبوری از جان خراب[M2]
شد همچو ر کاب حلقه چشم از تب و تاب[B][M1]
دیگر چو عنان نپیچم از حکم تو سر[M2]
گر دولت پابوس تو یابم چو رکاب[A]
[B][M1]کارم همه ناله و خروشست امشب[M2]
نی‌صبر پدیدست و نه هو شست امشب[B][M1]
دوشم خوش بود ساعتی پنداری[M2]
کفارهٔ خوشدلی دوشست امشب[A]
[B][M1]از چرخ فلک گردش یکسان مطلب[M2]
وز دور زمانه عدل سلطان مطلب[B][M1]
روزی پنج در جهان خواهی بود[M2]
آزار دل هیچ مسلمان مطلب[A]
[B][M1]بیطاعت حق بهشت و رضوان مطلب[M2]
بی‌خاتم دین ملک سلیمان مطلب[B][M1]
گر منزلت هر دو جهان میخواهی[M2]
آزار دل هیچ مسلمان مطلب[A]
[B][M1]ای ذات و صفات تو مبرا زعیوب[M2]
یک نام ز اسماء تو علام غیوب[B][M1]
رحم آر که عمر و طاقتم رفت بباد[M2]
نه نوح بود نام مرا نه ایوب[A]
[B][M1]ای آینه حسن تو در صورت زیب[M2]
گرداب هزار کشتی صبر و شکیب[B][M1]
هر آینه‌ای که غیر حسن تو بود[M2]
خواند خردش سراب صحرای فریب[A]
[B][M1]تا زلف تو شاه گشت و رخسار تو تخت[M2]
افکند دلم برابر تخت تو رخت[B][M1]
روزی بینی مرا شده کشتهٔ بخت[M2]
حلقم شده در حلقهٔ سیمین تو سخت[A]
[B][M1]تا پای تو رنجه گشت و با درد بساخت[M2]
مسکین دل رنجور من از درد گداخت[B][M1]
گویا که ز روز گار دردی دارد[M2]
این درد که در پای تو خود را انداخت[A]
[B][M1]مجنون تو کوه را ز صحرا نشناخت[M2]
دیوانهٔ عشق تو سر از پا نشناخت[B][M1]
هر کس بتو ره یافت ز خود گم گردید[M2]
آنکس که ترا شناخت خود را نشناخت[A]
[B][M1]آنروز که آتش محبت افروخت[M2]
عاشق روش سوز ز معشوق آموخت[B][M1]
از جانب دوست سرزد این سوز و گداز[M2]
تا در نگرفت شمع پروانه نسوخت[A]
[B][M1]دیشب که دلم ز تاب هجران میسوخت[M2]
اشکم همه در دیدهٔ گریان میسوخت[B][M1]
میسوختم آنچنانکه غیر از دل تو[M2]
بر من دل کافر و مسلمان میسوخت[A]
[B][M1]عشق آمد و گرد فتنه بر جانم بیخت[M2]
عقلم شد و هوش رفت و دانش بگریخت[B][M1]
زین واقعه هیچ دوست دستم نگرفت[M2]
جز دیده که هر چه داشت بر پایم ریخت[A]
[B][M1]شیرین دهنی که از لبش جان میریخت[M2]
کفرش ز سر زلف پریشان میریخت[B][M1]
گر شیخ به کفر زلف او ره می‌برد[M2]
خاک ره او بر سر ایمان می‌ریخت[A]
[B][M1]عشق آمد و خاک محنتم بر سر ریخت[M2]
زان برق بلا به خرمنم اخگر ریخت[B][M1]
خون در دل و ریشهٔ تنم سوخت چنان[M2]
کز دیده بجای اشک خاکستر ریخت[A]
[B][M1]میرفتم و خون دل براهم میریخت[M2]
دوزخ دوزخ شرر ز آهم میریخت[B][M1]
می‌آمدم از شوق تو بر گلشن کون[M2]
دامن دامن گل از گناهم میریخت[A]
[B][M1]از کفر سر زلف وی ایمان میریخت[M2]
وز نوش لبش چشمهٔ حیوان میریخت[B][M1]
چون کبک خرامنده بصد رعنایی[M2]
میرفت و ز خاک قدمش جان میریخت[A]
[B][M1]از نخل ترش بار چو باران میریخت[M2]
وز صفحهٔ رخ گل بگریبان میریخت[B][M1]
از حسرت خاکپای آن تازه نهال[M2]
سیلاب ز چشم آب حیوان میریخت[A]
[B][M1]ایدل چو فراقش رگ جان بگشودت[M2]
منمای بکس خرقهٔ خون آلودت[B][M1]
می‌نال چنانکه نشنوند آوازت[M2]
می‌سوز چنانکه برنیاید دودت[A]
[B][M1]آن یار که عهد دوستداری بشکست[M2]
میرفت و منش گرفته دامن در دست[B][M1]
می‌گفت دگر باره به خواب‌م بینی[M2]
پنداشت که بعد ازو مرا خوابی هست[A]
[B][M1]از بار گنه شد تن مسکینم پست[M2]
یا رب چه شود اگر مرا گیری دست[B][M1]
گر در عملم آنچه ترا شاید نیست[M2]
اندر کرمت آنچه مرا باید هست[A]
[B][M1]از کعبه رهیست تا به مقصد پیوست[M2]
وز جانب میخانه رهی دیگر هست[B][M1]
اما ره میخانه ز آبادانی[M2]
راهیست که کاسه می‌رود دست بدست[A]
[B][M1]تیری ز کمانخانه ابروی تو جست[M2]
دل پرتو وصل را خیالی بر بست[B][M1]
خوشخوش زدلم گذشت و میگفت بناز[M2]
ما پهلوی چون تویی نخواهیم نشست[A]
[B][M1]چون نیست ز هر چه هست جز باد بدست[M2]
چون هست ز هر چه نیست نقصان و شکست[B][M1]
انگار که هر چه هست در عالم نیست[M2]
پندار که هر چه نیست در عالم هست[A]
[B][M1]دی طفلک خاک بیز غربال بدست[M2]
میزد بدو دست و روی خود را می‌خست[B][M1]
میگفت به های‌های کافسوس و دریغ[M2]
دانگی بنیافتیم و غربال شکست[A]
[B][M1]کردم توبه، شکستیش روز نخست[M2]
چون بشکستم بتوبه‌ام خواندی چست[B][M1]
القصه زمام توبه‌ام در کف تست[M2]
یکدم نه شکسته‌اش گذاری نه درست[A]
[B][M1]آزادی و عشق چون همی نامد راست[M2]
بنده شدم و نهادم از یکسو خواست[B][M1]
زین پس چونان که داردم دوست رواست[M2]
گفتار و خصومت از میانه برخاست[A]
[B][M1]خیام تنت بخیمه میماند راست[M2]
سلطان روحست و منزلش دار بقاست[B][M1]
فراش اجل برای دیگر منزل[M2]
از پافگند خیمه چو سلطان برخاست[A]
[B][M1]هر چند بطاعت تو عصیان و خطاست[M2]
زین غم نکشی که گشتن چرخ بلاست[B][M1]
گر خسته‌ای از کثرت طغیان گناه[M2]
مندیش که ناخدای این بحر خداست[A]
[B][M1]من بندهٔ عاصیم رضای تو کجاست[M2]
تاریک دلم نور و صفای تو کجاست[B][M1]
ما را تو بهشت اگر به طاعت بخشی[M2]
این بیع بود لطف و عطای تو کجاست[A]
[B][M1]گر طالب راه حق شوی ره پیداست[M2]
او راست بود با تو، تو گر باشی راست[B][M1]
وانگه که به اخلاص و درون صافی[M2]
او را باشی بدان که او نیز تراست[A]
[B][M1]غم عاشق سینهٔ بلا پرور ماست[M2]
خون در دل آرزو ز چشم ترماست[B][M1]
هان غیر، اگر حریف مایی پیش آی[M2]
کالماس بجای باده در ساغر ماست[A]
[B][M1]ما کشتهٔ عشقیم و جهان مسلخ ماست[M2]
ما بیخور و خوابیم و جهان مطبخ ماست[B][M1]
ما را نبود هوای فردوس از آنک[M2]
صدمرتبه بالاتر از آن دوزخ ماست[A]
[B][M1]یا رب غم آنچه غیر تو در دل ماست[M2]
بردار که بیحاصلی از حاصل ماست[B][M1]
الحمد که چون تو رهنمایی داریم[M2]
کز گمشدگانیم که غم منزل ماست[A]
[B][M1]یاد تو شب و روز قرین دل ماست[M2]
سودای دلت گوشه نشین دل ماست[B][M1]
از حلقهٔ بندگیت بیرون نرود[M2]
تا نقش حیات در نگین دل ماست[A]
[B][M1]گردون کمری ز عمر فرسودهٔ ماست[M2]
دریا اثری ز اشک آلودهٔ ماست[B][M1]
دوزخ شرری ز رنج بیهودهٔ ماست[M2]
فردوس دمی ز وقت آسودهٔ ماست[A]
[B][M1]دوزخ شرری ز آتش سینهٔ ماست[M2]
جنت اثری زین دل گنجینهٔ ماست[B][M1]
فارغ ز بهشت و دوزخ ای دل خوش باش[M2]
با درد و غمش که یار دیرینهٔ ماست[A]
[B][M1]عصیان خلایق ارچه صحرا صحراست[M2]
در پیش عنایت تو یک برگ گیاست[B][M1]
هرچند گناه ماست کشتی کشتی[M2]
غم نیست که رحمت تو دریا دریاست[A]
[B][M1]آن آتش سوزنده که عشقش لقبست[M2]
در پیکر کفر و دین چو سوزنده تبست[B][M1]
ایمان دگر و کیش محبت دگرست[M2]
پیغمبر عشق نه عجم نه عربست[A]
[B][M1]از ما همه عجز و نیستی مطلوبست[M2]
هستی و توابعش زما منکوبست[B][M1]
این اوست پدید گشته در صورت ما[M2]
این قدرت و فعل از آن بمامنسو بست[A]
[B][M1]گویند دل آیینهٔ آیین عجبست[M2]
دوری رخ شاهدان خودبین عجبست[B][M1]
در آینه روی شاهدان نیست عجب[M2]
خود شاهد و خود آینه‌اش این عجبست[A]
[B][M1]گر سبحهٔ صد دانه شماری خوبست[M2]
ور جام می از کف نگذاری خوبست[B][M1]
گفتی چه کنم چه تحفه آرم بر دوست[M2]
بی‌درد میا هر آنچه آری خوبست[A]
[B][M1]پیوسته ز من کشیده دامن دل تست[M2]
فارغ ز من سوخته خرمن دل تست[B][M1]
گر عمر وفا کند من از تو دل خویش[M2]
فارغ‌تر از آن کنم که از من دل تست[A]
[B][M1]دل کیست که گویم از برای غم تست[M2]
یا آنکه حریم تن سرای غم تست[B][M1]
لطفیست که میکند غمت با دل من[M2]
ورنه دل تنگ من چه جای غم تست[A]
[B][M1]ای دل غم عشق از برای من و تست[M2]
سر بر خط او نه که سزای من و تست[B][M1]
تو چاشنی درد ندانی ورنه[M2]
یکدم غم دوست خونبهای من و تست[A]
[B][M1]ناکامیم ای دوست ز خودکامی تست[M2]
وین سوختگیهای من از خامی تست[B][M1]
مگذار که در عشق تو رسوا گردم[M2]
رسوایی من باعث بدنامی تست[A]
[B][M1]اسرار ملک بین که بغول افتادست[M2]
وان سکهٔ زر بین که بپول افتادست[B][M1]
وان دست برافشاندن مردان زد و کون[M2]
اکنون بترانهٔ کچول افتادست[A]
[B][M1]ای حیدر شهسوار وقت مددست[M2]
ای زبدهٔ هشت و چار وقت مددست[B][M1]
من عاجزم از جهان و دشمن بسیار[M2]
ای صاحب ذوالفقار وقت مددست[A]
[B][M1]عشقم که بهر رگم غمی پیوندست[M2]
دردم که دلم بدرد حاجتمندست[B][M1]
صبرم که بکام پنجهٔ شیرم هست[M2]
شکرم که مدام خواهشم خرسندست[A]
[B][M1]نقاش رخت ز طعنها آسودست[M2]
کز هر چه تمام‌تر بود بنمودست[B][M1]
رخسار و لبت چنانکه باید بودست[M2]
گویی که کسی برزو فرمودست[A]
[B][M1]در عالم اگر فلک اگر ماه و خورست[M2]
از بادهٔ مستی تو پیمانه خورست[B][M1]
فارغ زجهانی و جهان غیر تو نیست[M2]
بیرون زمکانی و مکان از تو پرست[A]
[B][M1]سوفسطایی که از خرد بی‌خبرست[M2]
گوید عالم خیالی اندر گذرست[B][M1]
آری عالم همه خیالیست ولی[M2]
پیوسته حقیقتی درو جلوه گرست[A]
[B][M1]پی در گاوست و گاو در کهسارست[M2]
ماهی سریشمین بدریا بارست[B][M1]
بز در کمرست و توز در بلغارست[M2]
زه کردن این کمان بسی دشوارست[A]
[B][M1]ای برهمن آن عذار چون لاله پرست[M2]
رخسار نگار چارده ساله پرست[B][M1]
گر چشم خدای بین نداری باری[M2]
خورشید پرست شو نه گوساله پرست[A]
[B][M1]آلودهٔ دنیا جگرش ریش ترست[M2]
آسوده‌ترست هر که درویش ترست[B][M1]
هر خر که برو زنگی و زنجیری هست[M2]
چون به نگری بار برو بیش ترست[A]
[B][M1]یا رب سبب حیات حیوان بفرست[M2]
وز خون کرم نعمت الوان بفرست[B][M1]
از بهر لب تشنهٔ طفلان نبات[M2]
از سینهٔ ابر شیر باران بفرست[A]
[B][M1]یا رب تو زمانه را دلیلی بفرست[M2]
نمرودانرا پشه چو پیلی بفرست[B][M1]
فرعون صفتان همه زبردست شدند[M2]
موسی و عصا و رود نیلی بفرست[A]
[B][M1]ای خالق خلق رهنمایی بفرست[M2]
بر بندهٔ بی‌نوا نوایی بفرست[B][M1]
کار من بیچاره گره در گرهست[M2]
رحمی بکن و گره گشایی بفرست[A]
[B][M1]ما را به جز این جهان جهانی دگرست[M2]
جز دوزخ و فردوس مکانی دگرست[B][M1]
قلاشی و عاشقیش سرمایهٔ ماست[M2]
قوالی و زاهدی از آنی دگرست[A]
[B][M1]سرمایهٔ عمر آدمی یک نفسست[M2]
آن یک نفس از برای یک همنفسست[B][M1]
با همنفسی گر نفسی بنشینی[M2]
مجموع حیات عمر آن یک نفسست[A]
[B][M1]گفتی که فلان ز یاد ما خاموشست[M2]
از بادهٔ عشق دیگری مدهوشست[B][M1]
شرمت بادا هنوز خاک در تو[M2]
از گرمی خون دل من در جوشست[A]
[B][M1]راه تو بهر روش که پویند خوشست[M2]
وصل تو بهر جهت که جویند خوشست[B][M1]
روی تو بهر دیده که بینند نکوست[M2]
نام تو بهر زبان که گویند خوشست[A]
[B][M1]دل رفت بر کسیکه سیماش خوشست[M2]
غم خوش نبود ولیک غمهاش خوشست[B][M1]
جان میطلبد نمیدهم روزی چند[M2]
در جان سخنی نیست، تقاضاش خوشست[A]
[B][M1]دل بر سر عهد استوار خویشست[M2]
جان در غم تو بر سر کار خویشست[B][M1]
از دل هوس هر دو جهانم بر خاست[M2]
الا غم تو که برقرار خویشست[A]
[B][M1]بر شکل بتان رهزن عشاق حقست[M2]
لا بل که عیان در همه آفاق حقست[B][M1]
چیزیکه بود ز روی تقلید جهان[M2]
والله که همان بوجه اطلاق حقست[A]
[B][M1]گریم زغم تو زار و گویی زرقست[M2]
چون زرق بود که دیده در خون غرقست[B][M1]
تو پنداری که هر دلی چون دل تست[M2]
نی‌نی صنما میان دلها فرقست[A]
[B][M1]گنجم چو گهر در دل گنجینه شکست[M2]
رازم همه در سینهٔ بی کینه شکست[B][M1]
هر شعلهٔ آرزو که از جان برخاست[M2]
چون پارهٔ آبگینه در سینه شکست[A]
[B][M1]آنشب که مر از وصلت ای مه رنگست[M2]
بالای شبم کوته و پهنا تنگست[B][M1]
و آنشب که ترا با من مسکین جنگست[M2]
شب کور و خروس گنک و پروین لنگست[A]
[B][M1]دور از تو فضای دهر بر من تنگست[M2]
دارم دلکی که زیر صد من سنگست[B][M1]
عمریست که مدتش زمانرا عارست[M2]
جانیست که بردنش اجلرا ننگست[A]
[B][M1]کردیم هر آن حیله که عقل آن دانست[M2]
تا بو که توان راه به جانان دانست[B][M1]
ره می‌نبریم وهم طمع می‌نبریم[M2]
نتوان دانست بو که نتوان دانست[A]
[B][M1]نردیست جهان که بردنش باختنست[M2]
نرادی او بنقش کم ساختنست[B][M1]
دنیا بمثل چو کعبتین نردست[M2]
برداشتنش برای انداختنست[A]
[B][M1]آواز در آمد بنگر یار منست[M2]
من خود دانم کرا غم کار منست[B][M1]
سیصد گل سرخ بر رخ یار منست[M2]
خیزم بچنم که گل چدن کار منست[A]
[B][M1]تا مهر ابوتراب دمساز منست[M2]
حیدر بجهان همدم و همراز منست[B][M1]
این هر دو جگر گوشه دو بالند مرا[M2]
مشکن بالم که وقت پرواز منست[A]
[B][M1]عشق تو بلای دل درویش منست[M2]
بیگانه نمی‌شود مگر خویش منست[B][M1]
خواهم سفری کنم ز غم بگریزم[M2]
منزل منزل غم تو در پیش منست[A]
[B][M1]از گل طبقی نهاده کین روی منست[M2]
وز شب گرهی فگنده کین موی منست[B][M1]
صد نافه بباد داده کین بوی منست[M2]
و آتش بجهان در زده کین خوی منست[A]
[B][M1]آنرا که فنا شیوه و فقر آیینست[M2]
نه کشف یقین نه معرفت نه دینست[B][M1]
رفت او زمیان همین خدا ماند خدا[M2]
الفقر اذا تم هو الله اینست[A]
[B][M1]دنیا به مثل چو کوزهٔ زرین است[M2]
گه آب در او تلخ و گهی شیرین است[B][M1]
تو غره مشو که عمر من چندین است[M2]
کاین اسب عمل مدام زیر زین است[A]
[B][M1]دردیکه ز من جان بستاند اینست[M2]
عشقی که کسش چاره نداند اینست[B][M1]
چشمی که همیشه خون فشاند اینست[M2]
آنشب که به روزم نرساند اینست[A]
[B][M1]ایزد که جهان به قبضهٔ قدرت اوست[M2]
دادست ترا دو چیز کان هر دو نکوست[B][M1]
هم سیرت آنکه دوست داری کس را[M2]
هم صورت آنکه کس ترا دارد دوست[A]
[B][M1]چشمی دارم همه پر از دیدن دوست[M2]
با دیده مرا خوشست چون دوست دروست[B][M1]
از دیده و دوست فرق کردن نتوان[M2]
یا اوست درون دیده یا دیده خود اوست[A]
[B][M1]دنیا به جوی وفا ندارد ای دوست[M2]
هر لحظه هزار مغز سرگشتهٔ اوست[B][M1]
میدان که خدای دشمنش میدارد[M2]
گر دشمن حق نه‌ای چرا داری دوست[A]
[B][M1]شب آمد و باز رفتم اندر غم دوست[M2]
هم بر سر گریه‌ای که چشمم را خوست[B][M1]
از خون دلم هر مژه‌ای پنداری[M2]
سیخیست که پارهٔ جگر بر سر اوست[A]
[B][M1]عشق آمد و شد چو خونم اندر رگ و پوست[M2]
تا کرد مرا تهی و پر کرد ز دوست[B][M1]
اجزای وجودم همگی دوست گرفت[M2]
نامیست ز من بر من و باقی همه اوست[A]
[B][M1]غازی بره شهادت اندر تک و پوست[M2]
غافل که شهید عشق فاضلتر ازوست[B][M1]
فردای قیامت این بدان کی ماند[M2]
کان کشتهٔ دشمنست و این کشتهٔ دوست[A]
[B][M1]هر چند که آدمی ملک سیرت و خوست[M2]
بد گر نبود به دشمن خود نیکوست[B][M1]
دیوانه دل کسیست کین عادت اوست[M2]
کو دشمن جان خویش میدارد دوست[A]
[B][M1]آنرا که حلال زادگی عادت و خوست[M2]
عیب همه مردمان به چشمش نیکوست[B][M1]
معیوب همه عیب کسان می‌نگرد[M2]
از کوزه همان برون تراود که دروست[A]
[B][M1]عالم به خروش لااله الا هوست[M2]
عاقل بگمان که دشمنست این یا دوست[B][M1]
دریا به وجود خویش موجی دارد[M2]
خس پندارد که این کشاکش با اوست[A]
[B][M1]عنبر زلفی که ماه در چنبر اوست[M2]
شیرین سخنی که شهد در شکر اوست[B][M1]
زان چندان بار نامه کاندر سر اوست[M2]
فرمانده روزگار فرمانبر اوست[A]
[B][M1]عقرب سر زلف یار و مه پیکر اوست[M2]
با این همه کبر و ناز کاندر سر اوست[B][M1]
شیرین دهنی و شهد در شکر اوست[M2]
فرمانده روزگار فرمانبر اوست[A]
[B][M1]زان میخوردم که روح پیمانهٔ اوست[M2]
زان مست شدم که عقل دیوانهٔ اوست[B][M1]
دودی به من آمد آتشی با من زد[M2]
زان شمع که آفتاب پروانهٔ اوست[A]
[B][M1]آن مه که وفا و حسن سرمایهٔ اوست[M2]
اوج فلک حسن کمین پایهٔ اوست[B][M1]
خورشید رخش نگر و گر نتوانی[M2]
آن زلف سیه نگر که همسایهٔ اوست[A]
[B][M1]بر ما در وصل بسته میدارد دوست[M2]
دل را به فراق خسته میدارد دوست[B][M1]
من‌بعد من و شکستگی بر در دوست[M2]
چون دوست دل شکسته میدارد دوست[A]
[B][M1]ما دل به غم تو بسته داریم ای دوست[M2]
درد تو بجان خسته داریم ای دوست[B][M1]
گفتی که به دلشکستگان نزدیکم[M2]
ما نیز دل شکسته داریم ای دوست[A]
[B][M1]ای دوست ای دوست ای دوست ای دوست[M2]
جور تو از آنکشم که روی تو نکوست[B][M1]
مردم گویند بهشت خواهی یا دوست[M2]
ای بیخبران بهشت با دوست نکوست[A]
[B][M1]ای خواجه ترا غم جمال ماهست[M2]
اندیشهٔ باغ و راغ و خرمن گاهست[B][M1]
ما سوختگان عالم تجریدیم[M2]
ما را غم لا اله الا اللهست[A]
[B][M1]عارف که ز سر معرفت آگاهست[M2]
بیخود ز خودست و با خدا همراهست[B][M1]
نفی خود و اثبات وجود حق کن[M2]
این معنی لا اله الا اللهست[A]
[B][M1]در کار کس ار قرار میباید هست[M2]
وین یار که در کنار میباید هست[B][M1]
هجریکه بهیچ کار می‌ناید نیست[M2]
وصلی که چو جان بکار میباید هست[A]
[B][M1]تا در نرسد وعدهٔ هر کار که هست[M2]
سودی ندهد یاری هر یار که هست[B][M1]
تا زحمت سرمای زمستان نکشد[M2]
پر گل نشود دامن هر خار که هست[A]
[B][M1]در درد شکی نیست که درمانی هست[M2]
با عشق یقینست که جانانی هست[B][M1]
احوال جهان چو دم به دم میگردد[M2]
شک نیست در این که حالگردانی هست[A]
[B][M1]با دل گفتم که ای دل احوال تو چیست[M2]
دل دیده پر آب کرد و بسیار گریست[B][M1]
گفتا که چگونه باشد احوال کسی[M2]
کو را بمراد دیگری باید زیست[A]
[B][M1]پرسید ز من کسیکه معشوق تو کیست[M2]
گفتم که فلان کسست مقصود تو چیست[B][M1]
بنشست و به های‌های بر من بگریست[M2]
کز دست چنان کسی تو چون خواهی زیست[A]
[B][M1]جسمم همه اشک گشت و چشمم بگریست[M2]
در عشق تو بی جسم همی باید زیست[B][M1]
از من اثری نماند این عشق ز چیست[M2]
چون من همه معشوق شدم عاشق کیست[A]
[B][M1]دیروز که چشم تو بمن در نگریست[M2]
خلقی بهزار دیده بر من بگریست[B][M1]
هر روز هزار بار در عشق تو ام[M2]
میباید مرد و باز میباید زیست[A]
[B][M1]عاشق نتواند که دمی بی غم زیست[M2]
بی یار و دیار اگر بود خود غم نیست[B][M1]
خوش آنکه بیک کرشمه جان کرد نثار[M2]
هجران و وصال را ندانست که چیست[A]
[B][M1]گر مرده بوم بر آمده سالی بیست[M2]
چه پنداری که گورم از عشق تهیست[B][M1]
گر دست بخاک بر نهی کین جا کیست[M2]
آواز آید که حال معشوقم چیست[A]
[B][M1]می‌گفتم یار و می‌ندانستم کیست[M2]
می‌گفتم عشق و می‌ندانستم چیست[B][M1]
گر یار اینست چون توان بی او بود[M2]
ور عشق اینست چون توان بی او زیست[A]
[B][M1]ای دل همه خون شوی شکیبایی چیست[M2]
وی جان بدرآ اینهمه رعنایی چیست[B][M1]
ای دیده چه مردمیست شرمت بادا[M2]
نادیده به حال دوست بینایی چیست[A]
[B][M1]اندر همه دشت خاوران گر خاریست[M2]
آغشته به خون عاشق افگاریست[B][M1]
هر جا که پریرخی و گل‌رخساریست[M2]
ما را همه در خورست مشکل کاریست[A]
[B][M1]در بحر یقین که در تحقیق بسیست[M2]
گرداب درو چو دام و کشتی نفسیست[B][M1]
هر گوش صدف حلقهٔ چشمیست پر آب[M2]
هر موج اشاره‌ای ز ابروی کسیست[A]
[B][M1]رنج مردم ز پیشی و از بیشیست[M2]
امن و راحت به ذلت و درویشیست[B][M1]
بگزین تنگ دستی از این عالم[M2]
گر با خرد و بدانشت هم خویشیست[A]
[B][M1]ما عاشق و عهد جان ما مشتاقیست[M2]
ماییم به درد عشق تا جان باقیست[B][M1]
غم نقل و ندیم درد و مطرب ناله[M2]
می خون جگر مردم چشمم ساقیست[A]
[B][M1]گاهی چو ملایکم سر بندگیست[M2]
گه چون حیوان به خواب و خور زندگیست[B][M1]
گاهم چو بهایم سر درندگیست[M2]
سبحان الله این چه پراکندگیست[A]
[B][M1]چون حاصل عمر تو فریبی و دمیست[M2]
زو داد مکن گرت به هر دم ستمیست[B][M1]
مغرور مشو بخود که اصل من و تو[M2]
گردی و شراری و نسیمی و نمیست[A]
[B][M1]دردا که درین سوز و گدازم کس نیست[M2]
همراه درین راه درازم کس نیست[B][M1]
در قعر دلم جواهر راز بسیست[M2]
اما چه کنم محرم رازم کس نیست[A]
[B][M1]در سینه کسی که راز پنهانش نیست[M2]
چون زنده نماید او ولی جانش نیست[B][M1]
رو درد طلب که علتت بی‌دردیست[M2]
دردیست که هیچگونه درمانش نیست[A]
[B][M1]در کشور عشق جای آسایش نیست[M2]
آنجا همه کاهشست افزایش نیست[B][M1]
بی درد و الم توقع درمان نیست[M2]
بی جرم و گنه امید بخشایش نیست[A]
[B][M1]افسوس که کس با خبر از دردم نیست[M2]
آگاه ز حال چهرهٔ زردم نیست[B][M1]
ای دوست برای دوستیها که مراست[M2]
دریاب که تا درنگری گردم نیست[A]
[B][M1]گفتار نکو دارم و کردارم نیست[M2]
از گفت نکوی بی عمل عارم نیست[B][M1]
دشوار بود کردن و گفتن آسان[M2]
آسان بسیار و هیچ دشوارم نیست[A]
[B][M1]هرگز المی چو فرقت جانان نیست[M2]
دردی بتر از واقعهٔ هجران نیست[B][M1]
گر ترک وداع کرده‌ام معذورم[M2]
تو جان منی وداع جان آسان نیست[A]
[B][M1]در هجرانم قرار میباید و نیست[M2]
آسایش جان زار میباید و نیست[B][M1]
سرمایهٔ روزگار می‌باید و نیست[M2]
یعنی که وصال یار میباید و نیست[A]
[B][M1]گر کار تو نیکست به تدبیر تو نیست[M2]
ور نیز بدست هم ز تقصیر تو نیست[B][M1]
تسلیم و رضا پیشه کن و شاد بزی[M2]
چون نیک و بد جهان به تقدیر تو نیست[A]
[B][M1]از درد نشان مده که در جان تو نیست[M2]
بگذر ز ولایتیکه آن زان تو نیست[B][M1]
از بی‌خردی بود که با جوهریان[M2]
لاف از گهری زنی که در کان تو نیست[A]
[B][M1]جانا به زمین خاوران خاری نیست[M2]
کش با من و روزگار من کاری نیست[B][M1]
با لطف و نوازش جمال تو مرا[M2]
دردادن صد هزار جان عاری نیست[A]
[B][M1]اندر همه دشت خاوران سنگی نیست[M2]
کش با من و روزگار من جنگی نیست[B][M1]
با لطف و نوازش وصال تو مرا[M2]
دردادن صد هزار جان ننگی نیست[A]
[B][M1]سر تا سر دشت خاوران سنگی نیست[M2]
کز خون دل و دیده برو رنگی نیست[B][M1]
در هیچ زمین و هیچ فرسنگی نیست[M2]
کز دست غمت نشسته دلتنگی نیست[A]
[B][M1]کبریست درین وهم که پنهانی نیست[M2]
برداشتن سرم به آسانی نیست[B][M1]
ایمانش هزار دفعه تلقین کردم[M2]
این کافر را سر مسلمانی نیست[A]
[B][M1]دایم نه لوای عشرت افراشتنیست[M2]
پیوسته نه تخم خرمی کاشتنیست[B][M1]
این داشتنیها همه بگذاشتنیست[M2]
جز روشنی رو که نگه داشتنیست[A]
[B][M1]ای دیده نظر کن اگرت بیناییست[M2]
در کار جهان که سر به سر سوداییست[B][M1]
در گوشهٔ خلوت و قناعت بنشین[M2]
تنها خو کن که عافیت تنهاییست[A]
[B][M1]سیمابی شد هوا و زنگاری دشت[M2]
ای دوست بیا و بگذر از هرچه گذشت[B][M1]
گر میل وفا داری اینک دل و جان[M2]
ور رای جفا داری اینک سر و تشت[A]
[B][M1]آنرا که قضا ز خیل عشاق نوشت[M2]
آزاد ز مسجدست و فارغ ز کنشت[B][M1]
دیوانهٔ عشق را چه هجران چه وصال[M2]
از خویش گذشته را چه دوزخ چه بهشت[A]
[B][M1]هان تا تو نبندی به مراعاتش پشت[M2]
کو با گل نرم پرورد خار درشت[B][M1]
هان تا نشوی غره به دریای کرم[M2]
کو بر لب بحر تشنه بسیار بکشت[A]
[B][M1]از اهل زمانه عار میباید داشت[M2]
وز صحبتشان کنار میباید داشت[B][M1]
از پیش کسی کار کسی نگشاید[M2]
امید به کردگار میباید داشت[A]
[B][M1]روزم به غم جهان فرسوده گذشت[M2]
شب در هوس بوده و نابوده گذشت[B][M1]
عمری که ازو دمی جهانی ارزد[M2]
القصه به فکرهای بیهوده گذشت[A]
[B][M1]افسوس که ایام جوانی بگذشت[M2]
دوران نشاط و کامرانی بگذشت[B][M1]
تشنه بکنار جوی چندان خفتم[M2]
کز جوی من آب زندگانی بگذشت[A]
[B][M1]سر سخن دوست نمی‌یارم گفت[M2]
در یست گرانبها نمی‌یارم سفت[B][M1]
ترسم که به خواب در بگویم بکسی[M2]
شبهاست کزین بیم نمی‌یارم خفت[A]
[B][M1]دل گر چه درین بادیه بسیار شتافت[M2]
یک موی ندانست و بسی موی شکافت[B][M1]
گرچه ز دلم هزار خورشید بتافت[M2]
آخر به کمال ذره‌ای راه نیافت[A]
[B][M1]آسان آسان ز خود امان نتوان یافت[M2]
وین شربت شوق رایگان نتوان یافت[B][M1]
زان می که عزیز جان مشتاقانست[M2]
یک جرعه به صد هزار جان نتوان یافت[A]
[B][M1]آن دل که تو دیده‌ای زغم خون شد و رفت[M2]
وز دیدهٔ خون گرفته بیرون شد و رفت[B][M1]
روزی به هوای عشق سیری میکرد[M2]
لیلی صفتی بدید و مجنون شد و رفت[A]
[B][M1]از باد صبا دلم چو بوی تو گرفت[M2]
بگذاشت مرا و جستجوی تو گرفت[B][M1]
اکنون ز منش هیچ نمی‌آید یاد[M2]
بوی تو گرفته بود خوی تو گرفت[A]
[B][M1]دل عادت و خوی جنگجوی تو گرفت[M2]
جان گوهر همت سر کوی تو گرفت[B][M1]
گفتم به خط تو جانب ما را گیر[M2]
آن هم طرف روی نکوی تو گرفت[A]
[B][M1]آنی که ز جانم آرزوی تو نرفت[M2]
از دل هوس روی نکوی تو نرفت[B][M1]
از کوی تو هر که رفت دل را بگذاشت[M2]
کس با دل خویشتن ز کوی تو نرفت[A]
[B][M1]یار آمد و گفت خسته میدار دلت[M2]
دایم به امید بسته می‌دار دلت[B][M1]
ما را به شکستگان نظرها باشد[M2]
ما را خواهی شکسته میدار دلت[A]
[B][M1]علمی نه که از زمرهٔ انسان نهمت[M2]
جودی نه که از اصل کریمان نهمت[B][M1]
نه علم و عمل نه فضل و احسان و ادب[M2]
یا رب بکدام تره در خوان نهمت[A]
[B][M1]صد شکر که گلشن صفا گشت تنت[M2]
صحت گل عشق ریخت در پیرهنت[B][M1]
تب را به غلط در تنت افتاد گذار[M2]
آن تب عرقی شد و چکید از بدنت[A]
[B][M1]دی زلف عبیر بیز عنبر سایت[M2]
از طرف بناگوش سمن سیمایت[B][M1]
در پای تو افتاد و بزاری می‌گفت[M2]
سر تا پایم فدای سر تا پایت[A]
[B][M1]ای قبلهٔ هر که مقبل آمد کویت[M2]
روی دل مقبلان عالم سویت[B][M1]
امروز کسی کز تو بگرداند روی[M2]
فردا بکدام روی بیند رویت[A]
[B][M1]ای مقصد خورشید پرستان رویت[M2]
محراب جهانیان خم ابرویت[B][M1]
سرمایهٔ عیش تنگ دستان دهنت[M2]
سررشتهٔ دلهای پریشان مویت[A]
[B][M1]زنار پرست زلف عنبر بویت[M2]
محراب نشین گوشهٔ ابرویت[B][M1]
یا رب تو چه کعبه‌ای که باشد شب و روز[M2]
روی دل کافر و مسلمان سویت[A]
[B][M1]گفتم چشمت گفت که بر مست مپیچ[M2]
گفتم دهنت گفت منه دل بر هیچ[B][M1]
گفتم زلفت گفت پراکنده مگوی[M2]
باز آوردی حکایتی پیچا پیچ[A]
[B][M1]گر درویشی مکن تصرف در هیچ[M2]
نه شادی کن بهیچ و نه غم خور هیچ[B][M1]
خرسند بدان باش که در ملک خدای[M2]
در دنیی و آخرت نباشی بر هیچ[A]
[B][M1]ای در تو عیانها و نهانها همه هیچ[M2]
پندار یقین‌ها و گمانها همه هیچ[B][M1]
از ذات تو مطلقا نشان نتوان داد[M2]
کانجا که تویی بود نشانها همه هیچ[A]
[B][M1]ای با رخت انوار مه و خور همه هیچ[M2]
با لعل تو سلسبیل و کوثر همه هیچ[B][M1]
بودم همه بین، چو تیزبین شد چشمم[M2]
دیدم که همه تویی و دیگر همه هیچ[A]
[B][M1]حمدا لک رب نجنی منک فلاح[M2]
شکرا لک فی کل مساء و صباح[B][M1]
من عندک فتح کل باب ربی[M2]
افتح لی ابواب فتوح و فتاح[A]
[B][M1]رخساره‌ات تازه گل گلشن روح[M2]
نازک بود آن قدر که هر شام و صبوح[B][M1]
نزدیک به دیده گر خیالش گذرد[M2]
از سایهٔ خار دیده گردد مجروح[A]
[B][M1]بی شک الفست احد، ازو جوی مدد[M2]
وز شخص احد به ظاهر آمد احمد[B][M1]
در ارض محمد شد و محمود آمد[M2]
اذ قال الله: قل هو الله احد[A]
[B][M1]گر درد کند پای تو ای حور نژاد[M2]
از درد بدان که هر گزت درد مباد[B][M1]
آن دردمنست بر منش رحم آید[M2]
از بهر شفاعتم بپای تو فتاد[A]
[B][M1]در سلسلهٔ عشق تو جان خواهم داد[M2]
در عشق تو ترک خانمان خواهم داد[B][M1]
روزی که ترا ببینم ای عمر عزیز[M2]
آن روز یقین بدان که جان خواهم داد[A]
[B][M1]هر راحت و لذتی که خلاق نهاد[M2]
از بهر مجردان آفاق نهاد[B][M1]
هر کس که زطاق منقلب گشت بجفت[M2]
آسایش خویش بر دو بر طاق نهاد[A]
[B][M1]در وصل زاندیشهٔ دوری فریاد[M2]
در هجر زدرد ناصبوری فریاد[B][M1]
افسوس ز محرومی دوری افسوس[M2]
فریاد زدرد ناصبوری فریاد[A]
[B][M1]با کوی تو هر کرا سر و کار افتد[M2]
از مسجد و دیر و کعبه بیزار افتد[B][M1]
گر زلف تو در کعبه فشاند دامن[M2]
اسلام بدست و پای زنار افتد[A]
[B][M1]گر عشق دل مرا خریدار افتد[M2]
کاری بکنم که پرده از کار افتد[B][M1]
سجادهٔ پرهیز چنان افشانم[M2]
کز هر تاری هزار زنار افتد[A]
[B][M1]با علم اگر عمل برابر گردد[M2]
کام دو جهان ترا میسر گردد[B][M1]
مغرور مشو به خود که خواندی ورقی[M2]
زان روز حذر کن که ورق بر گردد[A]
[B][M1]آن را که حدیث عشق در دل گردد[M2]
باید که زتیغ عشق بسمل گردد[B][M1]
در خاک تپان تپان رخ آغشته به خون[M2]
برخیزد و گرد سر قاتل گردد[A]
[B][M1]ما را نبود دلی که خرم گردد[M2]
خود بر سر کوی ما طرب کم گردد[B][M1]
هر شادی عالم که بما روی نهد[M2]
چون بر سر کوی ما رسد غم گردد[A]
[B][M1]دل از نظر تو جاودانی گردد[M2]
غم با الم تو شادمانی گردد[B][M1]
گر باد به دوزخ برد از کوی تو خاک[M2]
آتش همه آب زندگانی گردد[A]
[B][M1]ای صافی دعوی ترا معنی درد[M2]
فردا به قیامت این عمل خواهی برد[B][M1]
شرمت بادا اگر چنین خواهی زیست[M2]
ننگت بادا اگر چنان خواهی مرد[A]
[B][M1]دردا که درین زمانهٔ پر غم و درد[M2]
غبنا که درین دایرهٔ غم پرورد[B][M1]
هر روز فراق دوستی باید دید[M2]
هر لحظه وداع همدمی باید کرد[A]
[B][M1]فردا که به محشر اندر آید زن و مرد[M2]
وز بیم حساب رویها گردد زرد[B][M1]
من حسن ترا به کف نهم پیش روم[M2]
گویم که حساب من ازین باید کرد[A]
[B][M1]دل صافی کن که حق به دل می‌نگرد[M2]
دلهای پراکنده به یک جو نخرد[B][M1]
زاهد که کند صاف دل از بهر خدا[M2]
گویی ز همه مردم عالم ببرد[A]
[B][M1]گویند که محتسب گمانی ببرد[M2]
وین پردهٔ تو پیش جهانی بدرد[B][M1]
گویم که ازین شراب اگر محتسبست[M2]
دریابد قطره‌ای به جانی بخرد[A]
[B][M1]من زنده و کس بر آستانت گذرد[M2]
یا مرغ بگرد سر کویت بپرد[B][M1]
خار گورم شکسته در چشم کسی[M2]
کو از پس مرگ من برویت نگرد[A]
[B][M1]از چهرهٔ عاشقانه‌ام زر بارد[M2]
وز چشم ترم همیشه آذر بارد[B][M1]
در آتش عشق تو چنان بنشینم[M2]
کز ابر محبتم سمندر بارد[A]
[B][M1]از دفتر عشق هر که فردی دارد[M2]
اشک گلگون و چهر زردی دارد[B][M1]
بر گرد سری شود که شوریست درو[M2]
قربان دلی رود که دردی دارد[A]
[B][M1]طالع سر عافیت فروشی دارد[M2]
همت هوس پلاس پوشی دارد[B][M1]
جایی که به یک سؤال بخشند دو کون[M2]
استغنایم سر خموشی دارد[A]
[B][M1]دل وقت سماع بوی دلدار برد[M2]
ما را به سراپردهٔ اسرار برد[B][M1]
این زمزمهٔ مرکب مر روح تراست[M2]
بردارد و خوش به عالم یار برد[A]
[B][M1]گل از تو چراغ حسن در گلشن برد[M2]
وز روی تو آیینه دل روشن برد[B][M1]
هر خانه که شمع رخت افروخت درو[M2]
خورشید چو ذره نور از روزن برد[A]
[B][M1]شادم بدمی کز آرزویت گذرد[M2]
خوشدل بحدیثی که ز رویت گذرد[B][M1]
نازم بدو چشمی که به سویت نگرد[M2]
بوسم کف پایی که به کویت گذرد[A]
[B][M1]گر پنهان کرد عیب و گر پیدا کرد[M2]
منت دارم ازو که بس برجا کرد[B][M1]
تاج سر من خاک سر پای کسیست[M2]
کو چشم مرا به عیب من بینا کرد[A]
[B][M1]گفتار دراز مختصر باید کرد[M2]
وز یار بدآموز حذر باید کرد[B][M1]
در راه نگار کشته باید گشتن[M2]
و آنگاه نگار را خبر باید کرد[A]
[B][M1]دردا که همه روی به ره باید کرد[M2]
وین مفرش عاشقی دو ته باید کرد[B][M1]
بر طاعت و خیر خود نباید نگریست[M2]
در رحمت و فضل او نگه باید کرد[A]
[B][M1]قدت قدم زبار محنت خم کرد[M2]
چشمت چشمم چو چشمه‌ها پر نم کرد[B][M1]
خالت حالم چو روز من تیره نمود[M2]
زلفت کارم چو تار خود در هم کرد[A]
[B][M1]من بی تو دمی قرار نتوانم کرد[M2]
احسان ترا شمار نتوانم کرد[B][M1]
گر بر تن من زفان شود هر مویی[M2]
یک شکر تو از هزار نتوانم کرد[A]
[B][M1]از واقعه‌ای ترا خبر خواهم کرد[M2]
و آنرا به دو حرف مختصر خواهم کرد[B][M1]
با عشق تو در خاک نهان خواهم شد[M2]
با مهر تو سر ز خاک بر خواهم کرد[A]
[B][M1]آن دشمن دوست بود دیدی که چه کرد[M2]
یا اینکه بغور او رسیدی که چه کرد[B][M1]
میگفت همان کنم که خواهد دل تو[M2]
دیدی که چه میگفت و شنیدی که چه کرد[A]
[B][M1]جمعیت خلق را رها خواهی کرد[M2]
یعنی ز همه روی بما خواهی کرد[B][M1]
پیوند به دیگران ندامت دارد[M2]
محکم مکن این رشته که واخواهی کرد[A]
[B][M1]خرم دل آنکه از ستم آه نکرد[M2]
کس را ز درون خویش آگاه نکرد[B][M1]
چون شمع ز سوز دل سراپا بگداخت[M2]
وز دامن شعله دست کوتاه نکرد[A]
[B][M1]عاشق چو شوی تیغ به سر باید خورد[M2]
زهری که رسد همچو شکر باید خورد[B][M1]
هر چند ترا بر جگر آبی نبود[M2]
دریا دریا خون جگر باید خورد[A]
[B][M1]عارف بچنین روز کناری گیرد[M2]
یا دامن کوه و لاله‌زاری گیرد[B][M1]
از گوشهٔ میخانه پناهی طلبد[M2]
تا عالم شوریده قراری گیرد[A]
[B][M1]من صرفه برم که بر صفم اعدا زد[M2]
مشتی خاک لطمه بر دریا زد[B][M1]
ما تیغ برهنه‌ایم در دست قضا[M2]
شد کشته هر آنکه خویش را بر ما زد[A]
[B][M1]حورا به نظارهٔ نگارم صف زد[M2]
رضوان بعجب بماند و کف بر کف زد[B][M1]
آن خال سیه بر آن رخ مطرف زد[M2]
ابدال زبیم چنگ در مصحف زد[A]
[B][M1]گر غره به عمری به تبی برخیزد[M2]
وین روز جوانی به شبی برخیزد[B][M1]
بیداد مکن که مردم آزاری تو[M2]
در زیر لبی به یا ربی برخیزد[A]
[B][M1]خواهی که ترا دولت ابرار رسد[M2]
مپسند که از تو بر کس آزار رسد[B][M1]
از مرگ میندیش و غم رزق مخور[M2]
کین هر دو بوقت خویش ناچار رسد[A]
[B][M1]این گیدی گبر از کجا پیدا شد[M2]
این صورت قبر از کجا پیدا شد[B][M1]
خورشید مرا ز دیده‌ام پنهان کرد[M2]
این لکهٔ ابر از کجا پیدا شد[A]
[B][M1]دلخسته و سینه چاک می‌باید شد[M2]
وز هستی خویش پاک می‌باید شد[B][M1]
آن به که به خود پاک شویم اول کار[M2]
چون آخر کار خاک می‌باید شد[A]
[B][M1]از شبنم عشق خاک آدم گل شد[M2]
شوری برخاست فتنه‌ای حاصل شد[B][M1]
سر نشتر عشق بر رگ روح زدند[M2]
یک قطرهٔ خون چکید و نامش دل شد[A]
[B][M1]تا ولولهٔ عشق تو در گوشم شد[M2]
عقل و خرد و هوش فراموشم شد[B][M1]
تا یک ورق از عشق تو از بر کردم[M2]
سیصد ورق از علم فراموشم شد[A]
[B][M1]انواع خطا گر چه خدا می‌بخشد[M2]
هر اسم عطیه‌ای جدا می‌بخشد[B][M1]
در هر آنی حقیقت عالم را[M2]
یک اسم فنا یکی بقا می‌بخشد[A]
[B][M1]از لطف تو هیچ بنده نومید نشد[M2]
مقبول تو جز مقبل جاوید نشد[B][M1]
مهرت بکدام ذره پیوست دمی[M2]
کان ذره به از هزار خورشید نشد[A]
[B][M1]صوفی به سماع دست از آن افشاند[M2]
تا آتش دل به حیلتی بنشاند[B][M1]
عاقل داند که دایه گهوارهٔ طفل[M2]
از بهر سکون طفل می‌جنباند[A]
[B][M1]کی حال فتاده هرزه گردی داند[M2]
بی‌درد کجا لذت دردی داند[B][M1]
نامرد به چیزی نخرد مردان را[M2]
مردی باید که قدر مردی داند[A]
[B][M1]این عمر به ابر نوبهاران ماند[M2]
این دیده به سیل کوهساران ماند[B][M1]
ای دوست چنان بزی که بعد از مردن[M2]
انگشت گزیدنی به یاران ماند[A]
[B][M1]اسرار وجود خام و ناپخته بماند[M2]
و آن گوهر بس شریف ناسفته بماند[B][M1]
هر کس به دلیل عقل چیزی گفتند[M2]
آن نکته که اصل بود ناگفته بماند[A]
[B][M1]چرخ و مه و مهر در تمنای تواند[M2]
جان و دل و دیده در تماشای تواند[B][M1]
ارواح مقدسان علوی شب و روز[M2]
ابجد خوانان لوح سودای تواند[A]
[B][M1]آنها که ز معبود خبر یافته‌اند[M2]
از جملهٔ کاینات سر یافته‌اند[B][M1]
دریوزه همی کنند مردان ز نظر[M2]
مردان همه از قرب نظر یافته‌اند[A]
[B][M1]زان پیش که طاق چرخ اعلا زده‌اند[M2]
وین بارگه سپهر مینا زده‌اند[B][M1]
ما در عدم آباد ازل خوش خفته[M2]
بی ما رقم عشق تو بر ما زده‌اند[A]
[B][M1]آن روز که نور بر ثریا بستند[M2]
وین منطقه بر میان جوزا بستند[B][M1]
در کتم عدم بسان آتش بر شمع[M2]
عشقت به هزار رشته بر ما بستند[A]
[B][M1]آنروز که نقش کوه و هامون بستند[M2]
ترکیب سهی قدان موزون بستند[B][M1]
پا بسته به زنجیر جنون من بودم[M2]
مردم سخنی به پای مجنون بستند[A]
[B][M1]قومی ز خیال در غرور افتادند[M2]
و ندر طلب حور و قصور افتادند[B][M1]
قومی متشککند و قومی به یقین[M2]
از کوی تو دور دور دور افتادند[A]
[B][M1]در تکیه قلندران چو بنگم دادند[M2]
در کاسه بجای لوت سنگم دادند[B][M1]
گفتم ز چه روی خاست این خواری ما[M2]
ریشم بگرفتند و به چنگم دادند[A]
[B][M1]هوشم نه موافقان و خویشان بردند[M2]
این کج کلهان مو پریشان بردند[B][M1]
گویند چرا تو دل بدیشان دادی[M2]
والله که من ندادم ایشان بردند[A]
[B][M1]در دیر شدم ماحضری آوردند[M2]
یعنی ز شراب ساغری آوردند[B][M1]
کیفیت او مرا ز خود بیخود کرد[M2]
بردند مرا و دیگری آوردند[A]
[B][M1]سبزی بهشت و نوبهار از تو برند[M2]
آنجا که به خلد یادگار از تو برند[B][M1]
در چینستان نقش و نگار از تو برند[M2]
ایران همه فال روزگار از تو برند[A]
[B][M1]مردان خدا ز خاکدان دگرند[M2]
مرغان هوا ز آشیان دگرند[B][M1]
منگر تو ازین چشم بدیشان کایشان[M2]
فارغ ز دو کون و در مکان دگرند[A]
[B][M1]یارم همه نیش بر سر نیش زند[M2]
گویم که مزن ستیزه را بیش زند[B][M1]
چون در دل من مقام دارد شب و روز[M2]
میترسم از آنکه نیش بر خویش زند[A]
[B][M1]آن کس که به کوه ظلم خرگاه زند[M2]
خود را به دم آه سحرگاه زند[B][M1]
ای راهزن از دور مکافات بترس[M2]
راهی که زنی ترا همان راه زند[A]
[B][M1]خوبان همه صید صبح خیزان باشند[M2]
در بند دعای اشک ریزان باشند[B][M1]
تا تو سگ نفس را به فرمان باشی[M2]
آهو چشمان ز تو گریزان باشند[A]
[B][M1]در مدرسه اسباب عمل می‌بخشند[M2]
در میکده لذت ازل می‌بخشند[B][M1]
آنجا که بنای خانهٔ رندانست[M2]
سرمایهٔ ایمان به سبل می‌بخشند[A]
[B][M1]عاشق همه دم فکر غم دوست کند[M2]
معشوق کرشمه‌ای که نیکوست کند[B][M1]
ما جرم و گنه کنیم و او لطف و کرم[M2]
هر کس چیزی که لایق اوست کند[A]
[B][M1]نقاش اگر ز موی پرگار کند[M2]
نقش دهن تنگ تو دشوار کند[B][M1]
آن تنگی و نازکی که دارد دهنت[M2]
ترسم که نفس لب تو افگار کند[A]
[B][M1]با شیر و پلنگ هر که آمیز کند[M2]
از تیر دعای فقر پرهیز کند[B][M1]
آه دل درویش به سوهان ماند[M2]
گر خود نبرد برنده را تیز کند[A]
[B][M1]خواهی که خدا کار نکو با تو کند[M2]
ارواح ملایک همه رو با تو کند[B][M1]
یا هر چه رضای او در آنست بکن[M2]
یا راضی شو هر آنچه او با تو کند[A]
[B][M1]زان خوبتری که کس خیال تو کند[M2]
یا همچو منی فکر وصال تو کند[B][M1]
شاید که به آفرینش خود نازد[M2]
ایزد که تماشای جمال تو کند[A]
[B][M1]عاشق که تواضع ننماید چه کند[M2]
شبها که به کوی تو نیاید چه کند[B][M1]
گر بوسه دهد زلف ترا رنجه مشو[M2]
دیوانه که زنجیر نخاید چه کند[A]
[B][M1]دل گر ره عشق او نپوید چه کند[M2]
جان دولت وصل او نجوید چه کند[B][M1]
آن لحظه که بر آینه تابد خورشید[M2]
آیینه انا الشمس نگوید چه کند[A]
[B][M1]نی دیده بود که جستجویش نکند[M2]
نی کام و زبان که گفتگویش نکند[B][M1]
هر دل که درو بوی وفایی نبود[M2]
گر پیش سگ افگنند بویش نکند[A]
[B][M1]در چنگ غم تو دل سرودی نکند[M2]
پیش تو فغان و ناله سودی نکند[B][M1]
نالیم به ناله‌ای که آگه نشوی[M2]
سوزیم به آتشی که دودی نکند[A]
[B][M1]ای باد ! به خاک مصطفایت سوگند[M2]
باران ! به علی مرتضایت سوگند[B][M1]
افتاده به گریه خلق، بس کن بس کن[M2]
دریا ! به شهید کربلایت سوگند[A]
[B][M1]درویشانند هر چه هست ایشانند[M2]
در صفهٔ یار در صف پیشانند[B][M1]
خواهی که مس وجود زر گردانی[M2]
با ایشان باش کیمیا ایشانند[A]
[B][M1]گر عدل کنی بر جهانت خوانند[M2]
ور ظلم کنی سگ عوانت خوانند[B][M1]
چشم خردت باز کن و نیک ببین[M2]
تا زین دو کدام به که آنت خوانند[A]
[B][M1]گه زاهد تسبیح به دستم خوانند[M2]
گه رندو خراباتی و مستم خوانند[B][M1]
ای وای به روزگار مستوری من[M2]
گر زانکه مرا چنانکه هستم خوانند[A]
[B][M1]شب خیز که عاشقان به شب راز کنند[M2]
گرد در و بام دوست پرواز کنند[B][M1]
هر جا که دری بود به شب بربندند[M2]
الا در عاشقان که شب باز کنند[A]
[B][M1]مردان رهش میل به هستی نکنند[M2]
خودبینی و خویشتن پرستی نکنند[B][M1]
آنجا که مجردان حق می نوشند[M2]
خم خانه تهی کنند و مستی نکنند[A]
[B][M1]خلقان تو ای جلال گوناگونند[M2]
گاهی چو الف راست گهی چون نونند[B][M1]
در حضرت اجلال چنان مجنونند[M2]
کز خاطر و فهم آدمی بیرونند[A]
[B][M1]مردان تو دل به مهر گردون ننهند[M2]
لب بر لب این کاسهٔ پر خون ننهند[B][M1]
در دایرهٔ اهل وفا چون پرگار[M2]
گر سر بنهند پای بیرون ننهند[A]
[B][M1]دشمن چو به ما درنگرد بد بیند[M2]
عیبی که بر ماست یکی صد بیند[B][M1]
ما آینه‌ایم، هر که در ما نگرد[M2]
هر نیک و بدی که بیند از خود بیند[A]
[B][M1]کامل ز یکی هنر ده و صد بیند[M2]
ناقص همه جا معایب خود بیند[B][M1]
خلق آینهٔ چشم و دل یکدگرند[M2]
در آینه نیک نیک و بد بد بیند[A]
[B][M1]در عشق تو گاه بت پرستم گویند[M2]
گه رند و خراباتی و مستم گویند[B][M1]
اینها همه از بهر شکستم گویند[M2]
من شاد به اینکه هر چه هستم گویند[A]
[B][M1]اول رخ خود به ما نبایست نمود[M2]
تا آتش ما جای دگر گردد دود[B][M1]
اکنون که نمودی و ربودی دل ما[M2]
ناچار ترا دلبر ما باید بود[A]
[B][M1]اول که مرا عشق نگارم بربود[M2]
همسایهٔ من ز نالهٔ من نغنود[B][M1]
واکنون کم شد ناله چو دردم بفزود[M2]
آتش چو همه گرفت کم گردد دود[A]
[B][M1]رفتم به کلیسیای ترسا و یهود[M2]
دیدم همه با یاد تو در گفت و شنود[B][M1]
با یاد وصال تو به بتخانه شدم[M2]
تسبیح بتان زمزمه ذکر تو بود[A]
[B][M1]ز اول ره عشق تو مرا سهل نمود[M2]
پنداشت رسد به منزل وصل تو زود[B][M1]
گامی دو سه رفت و راه را دریا دید[M2]
چون پای درون نهاد موجش بربود[A]
[B][M1]آنروز که بنده آوریدی به وجود[M2]
میدانستی که بنده چون خواهد بود[B][M1]
یا رب تو گناه بنده بر بنده مگیر[M2]
کین بنده همین کند که تقدیر تو بود[A]
[B][M1]فردا که زوال شش جهت خواهد بود[M2]
قدر تو به قدر معرفت خواهد بود[B][M1]
در حسن صفت کوش که در روز جزا[M2]
حشر تو به صورت صفت خواهد بود[A]
[B][M1]گر ملک تو شام و گر یمن خواهد بود[M2]
وز سر حد چین تا به ختن خواهد بود[B][M1]
روزی که ازین سرا کنی عزم سفر[M2]
همراه تو هفت گز کفن خواهد بود[A]
[B][M1]گویند به حشر گفتگو خواهد بود[M2]
وان یار عزیز تندخو خواهد بود[B][M1]
از خیر محض جز نکویی ناید[M2]
خوش باش که عاقبت نکو خواهد بود[A]
[B][M1]عاشق که غمش بر همه کس ظاهر بود[M2]
جمعیت او تفرقهٔ خاطر بود[B][M1]
در دهر دمی خوش نزده شاد بزیست[M2]
گویا که دم خوشش دم آخر بود[A]
[B][M1]آن کس که زروی علم و دین اهل بود[M2]
داند که جواب شبهه بس سهل بود[B][M1]
علم ازلی علت عصیان بودن[M2]
پیش حکما ز غایت جهل بود[A]
[B][M1]زان ناله که در بستر غم دوشم بود[M2]
غمهای جهان جمله فراموشم بود[B][M1]
یاران همه درد من شنیدند ولی[M2]
یاری که درو کرد اثر گوشم بود[A]
[B][M1]هر چند که جان عارف آگاه بود[M2]
کی در حرم قدس تواش راه بود[B][M1]
دست همه اهل کشف و ارباب شهود[M2]
از دامن ادراک تو کوتاه بود[A]
[B][M1]دوشم به طرب بود نه دلتنگی بود[M2]
سیرم همه در عالم یکرنگی بود[B][M1]
می‌رفتم اگرچه از سر لنگی بود[M2]
من بودم و سنگ من دو من سنگی بود[A]
[B][M1]بخشای بر آنکه جز تو یارش نبود[M2]
جز خوردن اندوه تو کارش نبود[B][M1]
در عشق تو حالتیش باشد که دمی[M2]
هم با تو و هم بی تو قرارش نبود[A]
[B][M1]آن وقت که این انجم و افلاک نبود[M2]
وین آب و هوا و آتش و خاک نبود[B][M1]
اسرار یگانگی سبق می‌گفتم[M2]
وین قالب و این نوا و ادارک نبود[A]
[B][M1]جایی که تو باشی اثر غم نبود[M2]
آنجا که نباشی دل خرم نبود[B][M1]
آن را که ز فرقت تو یک دم نبود[M2]
شادیش زمین و آسمان کم نبود[A]
[B][M1]عاشق به یقین دان که مسلمان نبود[M2]
در مذهب عشق کفر و ایمان نبود[B][M1]
در عشق دل و عقل و تن و جان نبود[M2]
هر کس که چنین باشد نادان نبود[A]
[B][M1]نه کس که زجور دهر افسرده نبود[M2]
نی گل که درین زمانه پژمرده نبود[B][M1]
آنرا که بیامدست زیبا آمد[M2]
دانی که بیامده چو آورده نبود[A]
[B][M1]چندانکه به کوی سلمه تارست و پود[M2]
چندانکه درخت میوه دارست و مرود[B][M1]
چندانکه ستاره است بر چرخ کبود[M2]
از ما به بر دوست سلامست و درود[A]
[B][M1]هر کو ز در عمر درآید برود[M2]
چیزیش به جز غم نگشاید برود[B][M1]
از سر سخن کسی نشانی ندهد[M2]
ژاژی دو سه هر کسی بخاید برود[A]
[B][M1]عاشق که غم جان خرابش نرود[M2]
تا جان بود از جان تب و تابش نرود[B][M1]
خاصیت سیماب بود عاشق را[M2]
تا کشته نگردد اضطرابش نرود[A]
[B][M1]در دل چو کجیست روی بر خاک چه سود[M2]
چون زهر به دل رسید تریاک چه سود[B][M1]
تو ظاهر خود به جامه آراسته‌ای[M2]
دلهای پلید و جامهٔ پاک چه سود[A]
[B][M1]در دل همه شرک و روی بر خاک چه سود[M2]
با نفس پلید جامهٔ پاک چه سود[B][M1]
زهرست گناه و توبه تریاک وی است[M2]
چون زهر به جان رسید تریاک چه سود[A]
[B][M1]روزی که چراغ عمر خاموش شود[M2]
در بستر مرگ عقل مدهوش شود[B][M1]
با بی دردان مکن خدایا حشرم[M2]
ترسم که محبتم فراموش شود[A]
[B][M1]گر دشمن مردان همگی حرق شود[M2]
هم برق صفت به خویشتن برق شود[B][M1]
گر سگ به مثل درون دریا برود[M2]
دریا نشود پلید و سگ غرق شود[A]
[B][M1]گفتی که شب آیم ارچه بیگاه شود[M2]
شاید که زبان خلق کوتاه شود[B][M1]
بر خفته کجا نهان توانی کردن[M2]
کز بوی خوش تو مرده آگاه شود[A]
[B][M1]یا رب برهانیم ز حرمان چه شود[M2]
راهی دهیم به کوی عرفان چه شود[B][M1]
بس گبر که از کرم مسلمان کردی[M2]
یک گبر دگر کنی مسلمان چه شود[A]
[B][M1]آن رشته که بر لعل لبت سوده شود[M2]
وز نوش دهانت اشک آلوده شود[B][M1]
خواهم که بدین سینهٔ چاکم دوزی[M2]
شاید که زغمهای تو آسوده شود[A]
[B][M1]روزی که جمال دلبرم دیده شود[M2]
از فرق سرم تا به قدم دیده شود[B][M1]
تا من به هزار دیده رویش نگرم[M2]
آری به دو دیده دوست کم دیده شود[A]
[B][M1]تا مرد به تیغ عشق بی سر نشود[M2]
اندر ره عشق و عاشقی بر نشود[B][M1]
هر یار طلب کنی و هم سر خواهی[M2]
آری خواهی ولی میسر نشود[A]
[B][M1]تا دل ز علایق جهان حر نشود[M2]
اندر صدف وجود ما در نشود[B][M1]
پر می نشود کاسهٔ سرها ز هوس[M2]
هر کاسه که سرنگون بود پر نشود[A]
[B][M1]هرگز دلم از یاد تو غافل نشود[M2]
گر جان بشود مهر تو از دل نشود[B][M1]
افتاده ز روی تو در آیینهٔ دل[M2]
عکسی که به هیچ وجه زایل نشود[A]
[B][M1]تا مدرسه و مناره ویران نشود[M2]
این کار قلندری به سامان نشود[B][M1]
تا ایمان کفر و کفر ایمان نشود[M2]
یک بنده حقیقة مسلمان نشود[A]
[B][M1]یک ذره زحد خویش بیرون نشود[M2]
خودبینان را معرفت افزون نشود[B][M1]
آن فقر که مصطفی بر آن فخر آورد[M2]
آنجا نرسی تا جگرت خون نشود[A]
[B][M1]دلبر دل خسته رایگان می‌خواهد[M2]
بفرستم گر دلش چنان می‌خواهد[B][M1]
وانگه به نظاره دیده بر ره بنهم[M2]
تا مژده که آورد که جان میخواهد[A]
[B][M1]ار کشتن من دو چشم مستت خواهد[M2]
شک نیست که طبع بت پرستت خواهد[B][M1]
ترسنده از آنم که اگر بر دستت[M2]
من کشته شوم که عذر دستت خواهد[A]
[B][M1]دل وصل تو ای مهر گسل می‌خواهد[M2]
ایام وصال متصل می‌خواهد[B][M1]
مقصود من از خدای باشد وصلت[M2]
امید چنان شود که دل می‌خواهد[A]
[B][M1]یک نیم رخت الست منکم ببعید[M2]
یک نیم دگر ان عذابی لشدید[B][M1]
بر گرد رخت نبشته یحی و یمیت[M2]
من مات من العشق فقد مات شهید[A]
[B][M1]آورد صبا گلی ز گلزار امید[M2]
یا روح قدس شهپری افگند سفید[B][M1]
یا کرد صبا شق ورقی از خورشید[M2]
یا نامهٔ یارست که آورد نوید[A]
[B][M1]گوشم چو حدیث درد چشم تو شنید[M2]
فی‌الحال دلم خون شد و از دیده چکید[B][M1]
چشم تو نکو شود به من چون نگری[M2]
تا کور شود هر آنکه نتواند دید[A]
[B][M1]هر چند که دیده روی خوب تو ندید[M2]
یک گل ز گلستان وصال تو نچید[B][M1]
اما دل سودا زده در مدت عمر[M2]
جز وصف جمال تو نه گفت و نه شنید[A]
[B][M1]معشوقهٔ خانگی به کاری ناید[M2]
کودل برد و روی به کس ننماید[B][M1]
معشوقه خراباتی و مطرب باید[M2]
تا نیم شبان زنان و کوبان آید[A]
[B][M1]یاد تو کنم دلم به فریاد آید[M2]
نام تو برم عمر شده یاد آید[B][M1]
هرگه که مرا حدیث تو یاد آید[M2]
با من در و دیوار به فریاد آید[A]
[B][M1]در باغ روم کوی توام یاد آید[M2]
بر گل نگرم روی توام یاد آید[B][M1]
در سایهٔ سرو اگر دمی بنشینم[M2]
سرو قد دلجوی توام یاد آید[A]
[B][M1]پیریم ولی چو عشق را ساز آید[M2]
هنگام نشاط و طرب و ناز آید[B][M1]
از زلف رسای تو کمندی فگنیم[M2]
بر گردن عمر رفته تا باز آید[A]
[B][M1]در دوزخم ار زلف تو در چنگ آید[M2]
از حال بهشتیان مرا ننگ آید[B][M1]
ور بی تو به صحرای بهشتم خوانند[M2]
صحرای بهشت بر دلم تنگ آید[A]
[B][M1]ای خواجه ز فکر گور غم می‌باید[M2]
اندر دل و دیده سوز و نم می‌باید[B][M1]
صد وقت برای کار دنیا داری[M2]
یک وقت به فکر گور هم می‌باید[A]
[B][M1]چشمی به سحاب همنشین می‌باید[M2]
خاطر به نشاط خشمگین می‌باید[B][M1]
سر بر سر دار و سینه بر سینهٔ تیغ[M2]
آسایش عاشقان چنین می‌باید[A]
[B][M1]ای عشق به درد تو سری می‌باید[M2]
صید تو ز من قوی‌تری می‌باید[B][M1]
من مرغ به یک شعله کبابم بگذار[M2]
کین آتش را سمندری می‌باید[A]
[B][M1]آسان گل باغ مدعا نتوان چید[M2]
بی سرزنش خار جفا نتوان چید[B][M1]
بشکفته گل مراد بر شاخ امید[M2]
تا سر ننهی به زیر پا نتوان چید[A]
[B][M1]جانم به لب از لعل خموش تو رسید[M2]
از لعل خموش باده نوش تو رسید[B][M1]
گوش تو شنیده‌ام که دردی دارد[M2]
درد دل من مگر به گوش تو رسید[A]
[B][M1]گلزار وفا ز خار من می‌روید[M2]
اخلاص ز رهگذار من می‌روید[B][M1]
در فکر تو دوش سر به زانو بودم[M2]
امروز گل از کنار من می‌روید[A]
[B][M1]یا رب بدو نور دیدهٔ پیغمبر[M2]
یعنی بدو شمع دودمان حیدر[B][M1]
بر حال من از عین عنایت بنگر[M2]
دارم نظر آنکه نیفتم ز نظر[A]
[B][M1]تا چند حدیث قامت و زلف نگار[M2]
تا کی باشی تو طالب بوس و کنار[B][M1]
گر زانکه نه‌ای دروغزن عاشق‌وار[M2]
در عشق چو او هزار چون او بگذار[A]
[B][M1]چشمم که نداشت تاب نظارهٔ یار[M2]
شد اشک فشان به پیش آن سیم عذار[B][M1]
در سیل سرشک عکس رخسارش دید[M2]
نقش عجبی بر آب زد آخر کار[A]
[B][M1]سر رشته دولت ای برادر به کف آر[M2]
وین عمر گرامی به خسارت مگذار[B][M1]
دایم همه جا با همه کس در همه کار[M2]
میدار نهفته چشم دل جانب یار[A]
[B][M1]هر در که ز بحر اشکم افتد به کنار[M2]
در رشتهٔ جان خود کشم گوهروار[B][M1]
گیرم به کفش چو سبحه در فرقت یار[M2]
یعنی که نمی‌زنم نفس جز بشمار[A]
[B][M1]یا رب بگشا گره ز کار من زار[M2]
رحمی که زعقل عاجزم در همه کار[B][M1]
جز در گه تو کی بودم در گاهی[M2]
محروم ازین درم مکن یا غفار[A]
[B][M1]بستان رخ تو گلستان آرد بار[M2]
لعل تو حیوت جاودان آرد بار[B][M1]
بر خاک فشان قطره‌ای از لعل لبت[M2]
تا بوم و بر زمانه جان آرد بار[A]
[B][M1]گفتم: چشمم، گفت: براهش میدار[M2]
گفتم: جگرم، گفت: پر آهش میدار[B][M1]
گفتم که: دلم، گفت: چه داری در دل[M2]
گفتم: غم تو، گفت: نگاهش میدار[A]
[B][M1]یا رب در دل به غیر خود جا مگذار[M2]
در دیدهٔ من گرد تمنا مگذار[B][M1]
گفتم گفتم ز من نمی‌آید هیچ[M2]
رحمی رحمی مرا به من وامگذار[A]
[B][M1]ناقوس نواز گر ز من دارد عار[M2]
سجاده نشین اگر ز من کرده کنار[B][M1]
من نیز به رغم هر دو انداخته‌ام[M2]
تسبیح در آتش، آتش اندر زنار[A]
[B][M1]با یار موافق آشنایی خوشتر[M2]
وز همدم بی‌وفا جدایی خوشتر[B][M1]
چون سلطنت زمانه بگذاشتنیست[M2]
پیوند به ملک بینوایی خوشتر[A]
[B][M1]یا رب به کرم بر من درویش نگر[M2]
در من منگر در کرم خویش نگر[B][M1]
هر چند نیم لایق بخشایش تو[M2]
بر حال من خستهٔ دلریش نگر[A]
[B][M1]لذات جهان چشیده باشی همه عمر[M2]
با یار خود آرمیده باشی همه عمر[B][M1]
هم آخر عمر رحلتت باید کرد[M2]
خوابی باشد که دیده باشی همه عمر[A]
[B][M1]امروز منم به زور بازو مغرور[M2]
یکتایی من بود به عالم مشهور[B][M1]
من همچو زمردم عدو چون افعی[M2]
در دیدهٔ من نظر کند گردد کور[A]
[B][M1]ای پشت تو گرم کرده سنجاب و سمور[M2]
یکسان به مذاق تو چه شیرین و چه شور[B][M1]
از جانب عشق بانگ بر بانگ و تو کر[M2]
وز جانب حسن عرض در عرض و تو کور[A]
[B][M1]ای در طلب تو عالمی در شر و شور[M2]
نزدیک تو درویش و توانگر همه عور[B][M1]
ای با همه در حدیث و گوش همه کر[M2]
وی با همه در حضور و چشم همه کور[A]
[B][M1]خورشید چو بر فلک زند رایت نور[M2]
در پرتو آن خیره شود دیده ز دور[B][M1]
و آن دم که کند ز پردهٔ ابر ظهور[M2]
فالناظر یجتلیه من غیر قصور[A]
[B][M1]گر دور فتادم از وصالت به ضرور[M2]
دارد دلم از یاد تو صد نوع حضور[B][M1]
خاصیت سایهٔ تو دارم که مدام[M2]
نزدیک توام اگر چه می‌افتم دور[A]
[B][M1]هر لقمه که بر خوان عوانست مخور[M2]
گر نفس ترا راحت جانست مخور[B][M1]
گر نفس ترا عسل نماید بمثل[M2]
آن خون دل پیر زنانست مخور[A]
[B][M1]در بارگه جلالت ای عذر پذیر[M2]
دریاب که من آمده‌ام زار و حقیر[B][M1]
از تو همه رحمتست و از من تقصیر[M2]
من هیچ نیم همه تویی دستم گیر[A]
[B][M1]در بزم تو ای شوخ منم زار و اسیر[M2]
وز کشتن من هیچ نداری تقصیر[B][M1]
با غیر سخن گویی کز رشک بسوز[M2]
سویم نکنی نگه که از غصه بمیر[A]
[B][M1]شمشیر بود ابروی آن بدر منیر[M2]
و آن دیده به خون خوردن چستست چو شیر[B][M1]
از یک سو شیر و از دگر سو شمشیر[M2]
مسکین دل من میان شیر و شمشیر[A]
[B][M1]مجنون و پریشان توام دستم گیر[M2]
سرگشته و حیران توام دستم گیر[B][M1]
هر بی سر و پا چو دستگیری دارد[M2]
من بی سر و سامان توام دستم گیر[A]
[B][M1]ای فضل تو دستگیر من، دستم گیر[M2]
سیر آمده‌ام ز خویشتن، دستم گیر[B][M1]
تا چند کنم توبه و تا کی شکنم[M2]
ای توبه ده و توبه شکن، دستم گیر[A]
[B][M1]گفتم که: دلم، گفت: کبابی کم گیر[M2]
گفتم: چشمم، گفت: سرابی کم گیر[B][M1]
گفتم: جانم، گفت: که در عالم عشق[M2]
بسیار خرابست، خرابی کم گیر[A]
[B][M1]آگاه بزی ای دل و آگاه بمیر[M2]
چون طالب منزلی تو در راه بمیر[B][M1]
عشقست بسان زندگانی ور نه[M2]
زینسان که تویی خواه بزی خواه بمیر[A]
[B][M1]تا روی ترا بدیدم ای شمع تراز[M2]
نی کار کنم نه روزه دارم نه نماز[B][M1]
چون با تو بوم مجاز من جمله نماز[M2]
چون بی تو بوم نماز من جمله مجاز[A]
[B][M1]در خدمت تو چو صرف شد عمر دراز[M2]
گفتم که مگر با تو شوم محرم راز[B][M1]
کی دانستم که بعد چندین تک و تاز[M2]
در تو نرسم وز دو جهان مانم باز[A]
[B][M1]در هر سحری با تو همی گویم راز[M2]
بر درگه تو همی کنم عرض نیاز[B][M1]
بی منت بندگانت ای بنده نواز[M2]
کار من بیچارهٔ سرگشته بساز[A]
[B][M1]من بودم دوش و آن بت بنده نواز[M2]
از من همه لابه بود و از وی همه ناز[B][M1]
شب رفت و حدیث ما به پایان نرسید[M2]
شب را چه گنه قصهٔ ما بود دراز[A]
[B][M1]ای سر تو در سینه هر محرم راز[M2]
پیوسته در رحمت تو بر همه باز[B][M1]
هر کس که به درگاه تو آورد نیاز[M2]
محروم ز درگاه تو کی گردد باز[A]
[B][M1]گر چشم تو در مقام ناز آید باز[M2]
بیمار تو بر سر نیاز آید باز[B][M1]
ور حسن تو یک جلوه کند بر عارف[M2]
از راه حقیقت به مجاز آید باز[A]
[B][M1]دل جز ره عشق تو نپوید هرگز[M2]
جان جز سخن عشق نگوید هرگز[B][M1]
صحرای دلم عشق تو شورستان کرد[M2]
تا مهر کسی در آن نروید هرگز[A]
[B][M1]دانی که مرا یار چه گفتست امروز[M2]
جز ما به کسی در منگر دیده بدوز[B][M1]
از چهره خویش آتشی افروزد[M2]
یعنی که بیا و در ره دوست بسوز[A]
[B][M1]جهدی بکن ار پند پذیری دو سه روز[M2]
تا پیشتر از مرگ بمیری دو سه روز[B][M1]
دنیا زن پیریست چه باشد ار تو[M2]
با پیر زنی انس نگیری دو سه روز[A]
[B][M1]دل خسته و جان فگار و مژگان خونریز[M2]
رفتم بر آن یار و مه مهرانگیز[B][M1]
من جای نکرده گرم گردون به ستیز[M2]
زد بانگ که هان چند نشینی برخیز[A]
[B][M1]الله، به فریاد من بی کس رس[M2]
فضل و کرمت یار من بی کس بس[B][M1]
هر کس به کسی و حضرتی مینازد[M2]
جز حضرت تو ندارد این بی کس کس[A]
[B][M1]ای جملهٔ بی کسان عالم را کس[M2]
یک جو کرمت تمام عالم را بس[B][M1]
من بی کسم و تو بی کسان را یاری[M2]
یا رب تو به فریاد من بی کس رس[A]
[B][M1]نوروز شد و جهان برآورد نفس[M2]
حاصل زبهار عمر ما را غم و بس[B][M1]
از قافلهٔ بهار نامد آواز[M2]
تا لاله به باغ سر نگون ساخت جرس[A]
[B][M1]دارم دلکی غمین بیامرز و مپرس[M2]
صد واقعه در کمین بیامرز و مپرس[B][M1]
شرمنده شوم اگر بپرسی عملم[M2]
یا اکرم‌اکرمین بیامرز و مپرس[A]
[B][M1]در دل دردیست از تو پنهان که مپرس[M2]
تنگ آمده چندان دلم از جان که مپرس[B][M1]
با این همه حال و در چنین تنگدلی[M2]
جا کرده محبت تو چندانکه مپرس[A]
[B][M1]ای شوق تو در مذاق چندانکه مپرس[M2]
جان را به تو اشتیاق چندان که مپرس[B][M1]
آن دست که داشتم به دامان وصال[M2]
بر سر زدم از فراق چندان که مپرس[A]
[B][M1]شاها ز دعای مرد آگاه بترس[M2]
وز سوز دل و آه سحرگاه بترس[B][M1]
بر لشکر و بر سپاه خود غره مشو[M2]
از آمدن سیل به ناگاه بترس[A]
[B][M1]اندر صف دوستان ما باش و مترس[M2]
خاک در آستان ما باش و مترس[B][M1]
گر جمله جهان قصد به جان تو کنند[M2]
فارغ دل شو، از آن ما باش و مترس[A]
[B][M1]ای آینهٔ ذات تو ذات همه کس[M2]
مرآت صفات تو صفات همه کس[B][M1]
ضامن شدم از بهر نجات همه کس[M2]
بر من بنویس سیئات همه کس[A]
[B][M1]ای واقف اسرار ضمیر همه کس[M2]در حالت عجز دستگیر همه کس
[B][M1]یا رب تو مرا توبه ده و عذر پذیر[M2]ای توبه ده و عذرپذیر همه کس
[A]
[B][M1]تا در نزنی به هرچه داری آتش[M2]
هرگز نشود حقیقت حال تو خوش[B][M1]
اندر یک دل دو دوستی ناید خوش[M2]
ما را خواهی خطی به عالم درکش[A]
[B][M1]چون ذات تو منفی بود ای صاحب هش[M2]
از نسبت افعال به خود باش خمش[B][M1]
شیرین مثلی شنو مکن روی ترش[M2]
ثبت العرش اولا ثم انقش[A]
[B][M1]چون تیشه مباش و جمله بر خود متراش[M2]
چون رنده ز کار خویش بی‌بهره مباش[B][M1]
تعلیم ز اره گیر در امر معاش[M2]
نیمی سوی خود می کش و نیمی می پاش[A]
[B][M1]در میدان آ با سپر و ترکش باش[M2]
سر هیچ بخود مکش بما سرکش باش[B][M1]
گو خواه زمانه آب و خواه آتش باش[M2]
تو شاد بزی و در میانه خوش باش[A]
[B][M1]گر قرب خدا میطلبی دلجو باش[M2]
وندر پس و پیش خلق نیکوگو باش[B][M1]
خواهی که چو صبح صادق‌القول شوی[M2]
خورشید صفت با همه کس یک رو باش[A]
[B][M1]شاهی‌طلبی برو گدای همه باش[M2]
بیگانه زخویش و آشنای همه باش[B][M1]
خواهی که ترا چو تاج بر سر دارند[M2]
دست همه گیر و خاک پای همه باش[A]
[B][M1]چون شب برسد ز صبح خیزان میباش[M2]
چون شام شود زاشک ریزان میباش[B][M1]
آویز در آنکه ناگزیرست ترا[M2]
وز هر چه خلاف او گریزان میباش[A]
[B][M1]از قد بلند یار و زلف پستش[M2]
وز نرگس بی خمار بی می‌مستش[B][M1]
ترسا بکلیسیای گبرم بینی[M2]
ناقوس بدستی و بدستی دستش[A]
[B][M1]دل جای تو شد و گر نه پر خون کنمش[M2]
در دیده تویی و گر نه جیحون کنمش[B][M1]
امید وصال تست جان را ورنه[M2]
از تن به هزار حیله بیرون کنمش[A]
[B][M1]سودای توام در جنون می زد دوش[M2]
دریای دو دیده موج خون میزد دوش[B][M1]
در نیم شبی خیل خیال تو رسید[M2]
ورنه جانم خیمه برون میزد دوش[A]
[B][M1]دارم گنهان ز قطره باران بیش[M2]
از شرم گنه فگنده‌ام سر در پیش[B][M1]
آواز آید که سهل باشد درویش[M2]
تو در خور خود کنی و ما در خور خویش[A]
[B][M1]در خانه خود نشسته بودم دلریش[M2]
وز بار گنه فگنده بودم سر پیش[B][M1]
بانگی آمد که غم مخور ای درویش[M2]
تو در خور خود کنی و ما در خور خویش[A]
[B][M1]شوخی که به دیده بود دایم جایش[M2]
رفت از نظرم سر و قد رعنایش[B][M1]
گشت از پی او قطره ز نان مردم چشم[M2]
چندان که زاشک آبله شد بر پایش[A]
[B][M1]آتش بدو دست خویش بر خرمن خویش[M2]
چون خود زده‌ام چه نالم از دشمن خویش[B][M1]
کس دشمن من نیست منم دشمن خویش[M2]
ای وای من و دست من و دامن خویش[A]
[B][M1]پیوسته مرا ز خالق جسم و عرض[M2]
حقا که همین بود و همینست غرض[B][M1]
کان جسم لطیف را به خلوتگه ناز[M2]
فارغ بینم همیشه ز آسیب مرض[A]
[B][M1]ای بر سر حرف این و آن نازده خط[M2]
پندار دویی دلیل بعدست بخط[B][M1]
در جملهٔ کاینات بی سهو و غلط[M2]
یک عین فحسب دان و یک ذات فقط[A]
[B][M1]گشتی به وقوف بر مواقف قانع[M2]
شد قصد مقاصدت ز مقصد مانع[B][M1]
هرگز نشود تا نکنی کشف حجب[M2]
انوار حقیقت از مطالع طالع[A]
[B][M1]کی باشد و کی لباس هستی شده شق[M2]
تابان گشته جمال وجه مطلق[B][M1]
دل در سطوات نور او مستهلک[M2]
جان در غلبات شوق او مستغرق[A]
[B][M1]دل کرد بسی نگاه در دفتر عشق[M2]
جز دوست ندید هیچ رو در خور عشق[B][M1]
چندانکه رخت حسن نهد بر سر حسن[M2]
شوریده دلم عشق نهد بر سر عشق[A]
[B][M1]بر عود دلم نواخت یک زمزمه عشق[M2]
زان زمزمه‌ام ز پای تا سر همه عشق[B][M1]
حقا که به عهدها نیایم بیرون[M2]
از عهدهٔ حق گزاری یک دمه عشق[A]
[B][M1]ما را شده‌است دین و آیین همه عشق[M2]
بستر همه محنتست و بالین همه عشق[B][M1]
سبحان الله رخی و چندین همه حسن[M2]
انالله دلی و چندین همه عشق[A]
[B][M1]خلقان همه بر درگهت ای خالق پاک[M2]
هستند پی قطرهٔ آبی غمناک[B][M1]
سقای سحاب را بفرما از لطف[M2]
تا آب زند بر سر این مشتی خاک[A]
[B][M1]دامان غنای عشق پاک آمد پاک[M2]
زآلودگی نیاز با مشتی خاک[B][M1]
چون جلوه گر و نظارگی جمله خود اوست[M2]
گر ما و تو در میان نباشیم چه باک[A]
[B][M1]گر فضل کنی ندارم از عالم باک[M2]
ور عدل کنی شوم به یک باره هلاک[B][M1]
روزی صدبار گویم ای صانع پاک[M2]
مشتی خاکم چه آید از مشتی خاک[A]
[B][M1]یا من بک حاجتی و روحی بیدیک[M2]
عن غیرک اعرضت و اقبلت علیک[B][M1]
مالی عمل صالح استظهر به[M2]
الجات علیک واثقا خذ بیدیک[A]
[B][M1]بر چهره ندارم زمسلمانی رنگ[M2]
بر من دارد شرف سگ اهل فرنگ[B][M1]
آن رو سیهم که باشد از بودن من[M2]
دوزخ را ننگ و اهل دوزخ را ننگ[A]
[B][M1]تا شیر بدم شکار من بود پلنگ[M2]
پیروز شدم به هرچه کردم آهنگ[B][M1]
تا عشق ترا به بر درآوردم تنگ[M2]
از بیشه برون کرد مرا روبه لنگ[A]
[B][M1]در عشق تو ای نگار پر کینه و جنگ[M2]
گشتیم سرا پای جهان با دل تنگ[B][M1]
شد دست زکار و ماند پا از رفتار[M2]
این بس که به سر زدیم و آن بس که به سنگ[A]
[B][M1]دستی که زدی به ناز در زلف تو چنگ[M2]
چشمی که زدیدنت زدل بردی زنگ[B][M1]
آن چشم ببست بی توام دیده به خون[M2]
و آن دست بکوفت بی توام سینه به سنگ[A]
[B][M1]پرسید کسی منزل آن مهر گسل[M2]
گفتم که: دل منست او را منزل[B][M1]
گفتا که: دلت کجاست؟ گفتم: بر او[M2]
پرسید که: او کجاست؟ گفتم: در دل[A]
[B][M1]درماند کسی که بست در خوبان دل[M2]
وز مهر بتان نگشت پیوند گسل[B][M1]
در صورت گل معنی جان دید و بماند[M2]
پای دل او تا به قیامت در گل[A]
[B][M1]شیدای ترا روح مقدس منزل[M2]
سودای ترا عقل مجرد محمل[B][M1]
سیاح جهان معرفت یعنی دل[M2]
در بحر غمت دست به سر پای به گل[A]
[B][M1]ای عهد تو عهد دوستان سر پل[M2]
از مهر تو کین خیزد و از قهر تو ذل[B][M1]
پر مشغله و میان تهی همچو دهل[M2]
ای یک شبه همچو شمع و یک روزه چو گل[A]
[B][M1]در باغ کجا روم که نالد بلبل[M2]
بی تو چه کنم جلوهٔ سرو و سنبل[B][M1]
یا قد تو هست آنچه میدارد سرو[M2]
یا روی تو هست آنچه میدارد گل[A]
[B][M1]هر نعت که از قبیل خیرست و کمال[M2]
باشد ز نعوت ذات پاک متعال[B][M1]
هر وصف که در حساب شرست و وبال[M2]
دارد به قصور قابلیات مل[A]
[B][M1]ای چارده ساله مه که در حسن و جمال[M2]
همچون مه چارده رسیدی بکمال[B][M1]
یا رب نرسد به حسنت آسیب زوال[M2]
در چارده سالگی بمانی صد سال[A]
[B][M1]می‌رست زدشت خاوران لالهٔ آل[M2]
چون دانهٔ اشک عاشقان در مه و سال[B][M1]
بنمود چو روی دوست از پرده جمال[M2]
چون صورت حال من شدش صورت حال[A]
[B][M1]یا رب به علی بن ابی طالب و آل[M2]
آن شیر خدا و بر جهان جل جلال[B][M1]
کاندر سه مکان رسی به فریاد همه[M2]
اندر دم نزع و قبر هنگام سؤال[A]
[B][M1]گر با غم عشق سازگار آید دل[M2]
بر مرکب آرزو سوار آید دل[B][M1]
گر دل نبود کجا وطن سازد عشق[M2]
ور عشق نباشد به چه کار آید دل[A]
[B][M1]هر جا که وجود کرده سیرست ای دل[M2]
می‌دان به یقین که محض خیرست ای دل[B][M1]
هر شر ز عدم بود، عدم غیر وجود[M2]
پس شر همه مقتضای غیرست ای دل[A]
[B][M1]چندت گفتم که دیده بردوز ای دل[M2]
در راه بلا فتنه میندوز ای دل[B][M1]
اکنون که شدی عاشق و بدروز ای دل[M2]
تن درده و جان کن و جگر سوز ای دل[A]
[B][M1]در عشق چه به ز بردباری ای دل[M2]
گویم به تو یک سخن زیاری ای دل[B][M1]
هر چند رسد ز یار خواری ای دل[M2]
زنهار به روی او نیاری ای دل[A]
[B][M1]با خود در وصل تو گشودن مشکل[M2]
دل را به فراق آزمودن مشکل[B][M1]
مشکل حالی و طرفه مشکل حالی[M2]
بودن مشکل با تو، نبودن مشکل[A]
[B][M1]با اهل زمانه آشنایی مشکل[M2]
با چرخ کهن ستیزه رایی مشکل[B][M1]
از جان و جهان قطع نمودن آسان[M2]
در هم زدن دل به جدایی مشکل[A]
[B][M1]بر لوح عدم لوایح نور قدم[M2]
لایح گردید و نه درین سر محرم[B][M1]
حق را مشمر جدا ز عالم زیراک[M2]
عالم در حق حقست و حق در عالم[A]
[B][M1]گر پاره کنی مرا ز سر تا به قدم[M2]
موجود شوم ز عشق تو من ز عدم[B][M1]
جانی دارم ز عشق تو کرده رقم[M2]
خواهیش به شادی کش و خواهیش به غم[A]
[B][M1]من دانگی و نیم داشتم حبهٔ کم[M2]
دو کوزه نبید خریده‌ام پارهٔ کم[B][M1]
بر بربط ما نه زیر ماندست و نه بم[M2]
تا کی گویی قلندری و غم و غم[A]
[B][M1]از گردش افلاک و نفاق انجم[M2]
سر رشتهٔ کار خویشتن کردم گم[B][M1]
از پای فتاده‌ام مرا دست بگیر[M2]
ای قبلهٔ هفتم ای امام هشتم[A]
[B][M1]هم در ره معرفت بسی تاخته‌ام[M2]
هم در صف عالمان سر انداخته‌ام[B][M1]
چون پرده ز پیش خویش برداشته‌ام[M2]
بشناخته‌ام که هیچ نشناخته‌ام[A]
[B][M1]حک کردنی است آنچه بنگاشته‌ام[M2]
افگندنی است آنچه برداشته‌ام[B][M1]
باطل بودست آنچه پنداشته‌ام[M2]
حاصل که به هرزه عمر بگذاشته‌ام[A]
[B][M1]بستم دم مار و دم عقرب بستم[M2]
نیش و دمشان بیکدگر پیوستم[B][M1]
شجن قرنین قرنین خواندم[M2]
بر نوح نبی سلام دادم رستم[A]
[B][M1]گر من گنه جمله جهان کردستم[M2]
عفو تو امیدست که گیرد دستم[B][M1]
گفتی که به روز عجز دستت گیرم[M2]
عاجزتر ازین مخواه کاکنون هستم[A]
[B][M1]تب را شبخون زدم در آتش کشتم[M2]
یک چند به تعویذ کتابش کشتم[B][M1]
بازش یک بار در عرق کردم غرق[M2]
چون لشکر فرعون در آبش کشتم[A]
[B][M1]دیریست که تیر فقر را آماجم[M2]
بر طارم افلاک فلاکت تاجم[B][M1]
یک شمه ز مفلسی خود برگویم[M2]
چندانکه خدا غنیست من محتاجم[A]
[B][M1]رنجورم و در دل از تو دارم صد غم[M2]
بی لعل لبت حریف دردم همه دم[B][M1]
زین عمر ملولم من مسکین غریب[M2]
خواهد شود آرامگهم کوی عدم[A]
[B][M1]هر چند به صورت از تو دور افتادم[M2]
زنهار مبر ظن که شدی از یادم[B][M1]
در کوی وفای تو اگر خاک شوم[M2]
زانجا نتواند که رباید بادم[A]
[B][M1]دی بر سر گور ذله غارت گردم[M2]
مر پاکان را جنب زیارت کردم[B][M1]
شکرانهٔ آنکه روزه خوردم رمضان[M2]
در عید نماز بی طهارت کردم[A]
[B][M1]یا رب من اگر گناه بی حد کردم[M2]
دانم به یقین که بر تن خود کردم[B][M1]
از هرچه مخالف رضای تو بود[M2]
برگشتم و توبه کردم و بد کردم[A]
[B][M1]تا چند به گرد سر ایمان گردم[M2]
وقتست کز افعال پشیمان گردم[B][M1]
خاکم ز کلیسیا و آبم ز شراب[M2]
کافرتر از آنم که مسلمان گردم[A]
[B][M1]عودم چو نبود چوب بید آوردم[M2]
روی سیه و موی سپید آوردم[B][M1]
چون خود گفتی که ناامیدی کفرست[M2]
فرمان تو بردم و امید آوردم[A]
[B][M1]اندوه تو از دل حزین می‌دزدم[M2]
نامت ز زبان آن و این می‌دزدم[B][M1]
می‌نالم و قفل بر دهان می‌فگنم[M2]
می‌گردیم و خون در آستین می‌دزدم[A]
[B][M1]گر خاک تویی خاک ترا خاک شدم[M2]
چون خاک ترا خاک شدم پاک شدم[B][M1]
غم سوی تو هرگز گذری می‌نکند[M2]
آخر چه غمت از آنکه غمناک شدم[A]
[B][M1]اندر طلب یار چو مردانه شدم[M2]
اول قدم از وجود بیگانه شدم[B][M1]
او علم نمی‌شنید لب بر بستم[M2]
او عقل نمی‌خرید دیوانه شدم[A]
[B][M1]آنان که به نام نیک می‌خوانندم[M2]
احوال درون بد نمی‌دانندم[B][M1]
گز زانکه درون برون بگردانندم[M2]
مستوجب آنم که بسوزانندم[A]
[B][M1]چونان شده‌ام که دید نتوانندم[M2]
تا پیش توای نگار بنشانندم[B][M1]
خورشید تویی به ذره من مانندم[M2]
چون ذره به خورشید همی‌دانندم[A]
[B][M1]گر خلق چنانکه من منم دانندم[M2]
همچون سگ ز در بدر رانندم[B][M1]
ور زانکه درون برون بگردانندم[M2]
مستوجب آنم که بسوزانندم[A]
[B][M1]آن دم که حدیث عاشقی بشنودم[M2]
جان و دل و دیده را به غم فرسودم[B][M1]
می‌پنداشتم عاشق و معشوق دواند[M2]
چون هر دو یکیست من خود احول بودم[A]
[B][M1]عمری به هوس باد هوی پیمودم[M2]
در هر کاری خون جگر پالودم[B][M1]
در هر چه زدم دست زغم فرسودم[M2]
دست از همه باز داشتم آسودم[A]
[B][M1]من از تو جدا نبوده‌ام تا بودم[M2]
اینست دلیل طالع مسعودم[B][M1]
در ذات تو ناپدیدم ار معدومم[M2]
وز نور تو ظاهرم اگر موجودم[A]
[B][M1]هرگز نبود شکست کس مقصودم[M2]
آزرده نشد دلی ز من تا بودم[B][M1]
صد شکر که چشم عیب بینم کورست[M2]
شادم که حسود نیستم محسودم[A]
[B][M1]در وصل تو پیوسته به گلشن بودم[M2]
در هجر تو با ناله و شیون بودم[B][M1]
گفتم به دعا که چشم بد دور ز تو[M2]
ای دوست مگر چشم بدت من بودم[A]
[B][M1]در کوی تو من سوخته دامن بودم[M2]
وز آتش غم سوخته خرمن بودم[B][M1]
آری جانا دوش به بامت بودم[M2]
گفتی دزدست دزد نبد من بودم[A]
[B][M1]یک چند دویدم و قدم فرسودم[M2]
آخر بی تو پدید نامد سودم[B][M1]
تا دست به بیعت وفایت سودم[M2]
در خانه نشستم و فرو آسودم[A]
[B][M1]ز آمیزش جان و تن تویی مقصودم[M2]
وز مردن و زیستن تویی مقصودم[B][M1]
تو دیر بزی که من برفتم ز میان[M2]
گر من گویم، ز من تویی مقصودم[A]
[B][M1]در خواب جمال یار خود میدیدم[M2]
وز باغ وصال او گلی می‌چیدم[B][M1]
مرغ سحری زخواب بیدارم کرد[M2]
ای کاش که بیدار نمی‌گردیدم[A]
[B][M1]روزی ز پی گلاب می‌گردیدم[M2]
پژمرده عذار گل در آتش دیدم[B][M1]
گفتم که چه کرده‌ای که میسوزندت[M2]
گفتا که درین باغ دمی خندیدم[A]
[B][M1]دیشب که بکوی یار می‌گردیدم[M2]
دانی که پی چه کار می‌گردیدم[B][M1]
قربان خلاف وعده‌اش می‌گشتم[M2]
گرد سر انتظار می‌گردیدم[A]
[B][M1]گر در سفرم تویی رفیق سفرم[M2]
ور در حضرم تویی انیس حضرم[B][M1]
القصه بهر کجا که باشد گذرم[M2]
جز تو نبود هیچ کسی در نظرم[A]
[B][M1]از هجر تو ای نگار اندر نارم[M2]
می‌سوزم ازین درد و دم اندر نارم[B][M1]
تا دست به گردن تو اندر نارم[M2]
آغشته به خون چو دانه اندر نارم[A]
[B][M1]گر دست تضرع به دعا بردارم[M2]
بیخ و بن کوهها ز جا بردارم[B][M1]
لیکن ز تفضلات معبود احد[M2]
فاصبر صبرا جمیل را بردارم[A]
[B][M1]یا رب چو به وحدتت یقین می‌دارم[M2]
ایمان به تو عالم آفرین می‌دارم[B][M1]
دارم لب خشک و دیدهٔ تر بپذیر[M2]
کز خشک و تر جهان همین می‌دارم[A]
[B][M1]از خاک درت رخت اقامت نبرم[M2]
وز دست غمت جان به سلامت نبرم[B][M1]
بردار نقاب از رخ و بنمای جمال[M2]
تا حسرت آن رخ به قیامت نبرم[A]
[B][M1]آزرده ترم گر چه کم آزار ترم[M2]
بی یار ترم گر چه وفادار ترم[B][M1]
با هر که وفا و صبر من کردم بیش[M2]
سبحان الله به چشم او خوارترم[A]
[B][M1]جهدی بکنم که دل زجان برگیرم[M2]
راه سر کوی دلستان برگیرم[B][M1]
چون پرده میان من و دلدار منم[M2]
برخیزم و خود را ز میان برگیرم[A]
[B][M1]ساقی اگرم می ندهی می‌میرم[M2]
ور ساغر می ز کف نهی می‌میرم[B][M1]
پیمانهٔ هر که پر شود می‌میرد[M2]
پیمانهٔ من چو شد تهی می‌میرم[A]
[B][M1]نه از سر کار با خلل می‌ترسم[M2]
نه نیز ز تقصیر عمل می‌ترسم[B][M1]
ترسم ز گناه نیست آمرزش هست[M2]
از سابقهٔ روز ازل می‌ترسم[A]
[B][M1]تا ظن نبری کز آن جهان می‌ترسم[M2]
وز مردن و از کندن جان می‌ترسم[B][M1]
چون مرگ حقست من چرا ترسم ازو[M2]
من خویش پرستم و از آن می‌ترسم[A]
[B][M1]مشهود و خفی چو گنج دقیانوسم[M2]
پیدا و نهان چو شمع در فانوسم[B][M1]
القصه درین چمن چو بید مجنون[M2]
می‌بالم و در ترقی معکوسم[A]
[B][M1]عیبم مکن ای خواجه اگر می نوشم[M2]
در عاشقی و باده پرستی کوشم[B][M1]
تا هشیارم نشسته با اغیارم[M2]
چون بی‌هوشم به یار هم آغوشم[A]
[B][M1]یا رب ز گناه زشت خود منفعلم[M2]
وز قول بد و فعل بد خود خجلم[B][M1]
فیضی به دلم ز عالم قدس رسان[M2]
تا محو شود خیال باطل ز دلم[A]
[B][M1]یک روز بیوفتی تو در میدانم[M2]
آن روز هنوز در خم چوگانم[B][M1]
گفتی سخنی و کوفتی برجانم[M2]
آن کشت مرا و من غلام آنم[A]
[B][M1]از جملهٔ دردهای بی درمانم[M2]
وز جملهٔ سوز داغ بی پایانم[B][M1]
سوزنده‌تر آنست که چون مردم چشم[M2]
در چشم منی و دیدنت نتوانم[A]
[B][M1]زان دم که قرین محنت وافغانم[M2]
هر لحظه ز هجران به لب آید جانم[B][M1]
محروم ز خاک آستانت زانم[M2]
کز سیل سرشک خود گذر نتوانم[A]
[B][M1]بی‌مهری آن بهانه‌جو می‌دانم[M2]
بی درد و ستم عادت او می‌دانم[B][M1]
جز جور و جفا عادت آن بدخو نی[M2]
من شیوهٔ یار خود نکو می‌دانم[A]
[B][M1]رویت بینم چو چشم را باز کنم[M2]
تن دل شودم چو با تویی راز کنم[B][M1]
جز نام تو پاسخ ندهد هیچ کسی[M2]
هر جا که به نام خلق آواز کنم[A]
[B][M1]عشق تو ز خاص و عام پنهان چه کنم[M2]
دردی که ز حد گذشت درمان چه کنم[B][M1]
خواهم که دلم به دیگری میل کند[M2]
من خواهم و دل نخواهد ای جان چه کنم[A]
[B][M1]بی روی تو رای استقامت نکنم[M2]
کس را به هوای تو ملامت نکنم[B][M1]
در جستن وصل تو اقامت نکنم[M2]
از عشق تو توبه تا قیامت نکنم[A]
[B][M1]از بیم رقیب طوف کویت نکنم[M2]
وز طعنهٔ خلق گفتگویت نکنم[B][M1]
لب بستم و از پای نشستم اما[M2]
این نتوانم که آرزویت نکنم[A]
[B][M1]با چشم تو یاد نرگس‌تر نکنم[M2]
بی‌لعل تو آرزوی کوثر نکنم[B][M1]
گر خضر به من بی تو دهد آب حیات[M2]
کافر باشم که بی تو لب تر نکنم[A]
[B][M1]با درد تو اندیشهٔ درمان نکنم[M2]
با زلف تو آرزوی ایمان نکنم[B][M1]
جانا تو اگر جان طلبی خوش باشد[M2]
اندیشهٔ جان برای جانان نکنم[A]
[B][M1]یادت کنم ار شاد و اگر غمگینم[M2]
نامت برم ار خیزم اگر بنشینم[B][M1]
با یاد تو خو کرده‌ام ای دوست چنانک[M2]
در هرچه نظر کنم ترا می‌بینم[A]
[B][M1]آن بخت ندارم که به کامت بینم[M2]
یا در گذری هم به سلامت بینم[B][M1]
وصل تو بهیچگونه دستم ناید[M2]
نامت بنویسم و به نامت بینم[A]
[B][M1]تا بردی ازین دیار تشریف قدوم[M2]
بر دل رقم شوق تو دارم مرقوم[B][M1]
این قصه مرا کشت که هنگام وداع[M2]
از دولت دیدار تو گشتم محروم[A]
[B][M1]غمناکم و از کوی تو با غم نروم[M2]
جز شاد و امیدوار و خرم نروم[B][M1]
از درگه همچو تو کریمی هرگز[M2]
نومید کسی نرفت و من هم نروم[A]
[B][M1]هر چند گهی زعشق بیگانه شوم[M2]
با عافیت کنشت و همخانه شوم[B][M1]
ناگاه پری‌رخی بمن بر گذرد[M2]
برگردم زان حدیث و دیوانه شوم[A]
[B][M1]یا رب تو چنان کن که پریشان نشوم[M2]
محتاج برادران و خویشان نشوم[B][M1]
بی منت خلق خود مرا روزی ده[M2]
تا از در تو بر در ایشان نشوم[A]
[B][M1]هیهات که باز بوی می می‌شنوم[M2]
آوازهٔ های و هوی و هی می‌شنوم[B][M1]
از گوش دلم سر الهی هر دم[M2]
حق میگوید ولی ز نی می‌شنوم[A]
[B][M1]دانی که چها چها چها میخواهم[M2]
وصل تو من بی سر و پا می‌خواهم[B][M1]
فریاد و فغان و ناله‌ام دانی چیست[M2]
یعنی که ترا ترا ترا می‌خواهم[A]
[B][M1]ای دوست طواف خانه‌ات می‌خواهم[M2]
بوسیدن آستانه‌ات می‌خواهم[B][M1]
بی‌منت خلق توشه این ره را[M2]
می‌خواهم و از خزانه‌ات می‌خواهم[A]
[B][M1]نی باغ به بستان نه چمن می‌خواهم[M2]
نی سرو و نه گل نه یاسمن می‌خواهم[B][M1]
خواهم زخدای خویش کنجی که در آن[M2]
من باشم و آن کسی که من می‌خواهم[A]
[B][M1]سرمایهٔ غم ز دست آسان ندهم[M2]
دل بر نکنم زدوست تا جان ندهم[B][M1]
از دوست که یادگار دردی دارم[M2]
آن درد به صد هزار درمان ندهم[A]
[B][M1]در کوی تو سر در سر خنجر بنهم[M2]
چون مهرهٔ جان عشق تو در بر بنهم[B][M1]
نامردم اگر عشق تو از دل بکنم[M2]
سودای تو کافرم گر از سر بنهم[A]
[B][M1]دارم ز خدا خواهش جنات نعیم[M2]
زاهد به ثواب و من به امید عظیم[B][M1]
من دست تهی میروم او تحفه به دست[M2]
تا زین دو کدام خوش کند طبع کریم[A]
[B][M1]دی تازه گلی ز گلشن آورد نسیم[M2]
کز نکهت آن مشام جان یافت شمیم[B][M1]
نی نی غلطم که صفحه‌ای بود از سیم[M2]
مشکین رقمش معطر از خلق کریم[A]
[B][M1]ما بین دو عین یار از نون تا میم[M2]
بینی الفی کشیده بر صفحهٔ سیم[B][M1]
نی نی غلطم که از کمال اعجاز[M2]
انگشت نبیست کرده مه را بدو نیم[A]
[B][M1]با یاد تو با دیدهٔ تر می‌آیم[M2]
وز بادهٔ شوق بی‌خبر می‌آیم[B][M1]
ایام فراق چون به سرآمده‌است[M2]
من نیز به سوی تو به سر می‌آیم[A]
[B][M1]چون دایره ما ز پوست پوشان توایم[M2]
در دایرهٔ حلقه بگوشان توایم[B][M1]
گر بنوازی زجان خروشان توایم[M2]
ور ننوازی هم از خموشان توایم[A]
[B][M1]هر چند زکار خود خبردار نه‌ایم[M2]
بیهوده تماشاگر گلزار نه‌ایم[B][M1]
بر حاشیهٔ کتاب چون نقطهٔ شک[M2]
بی کارنه‌ایم اگر چه در کار نه‌ایم[A]
[B][M1]افسوس که ما عاقبت اندیش نه‌ایم[M2]
داریم لباس فقر و درویش نه‌ایم[B][M1]
این کبر و منی جمله از آنست که ما[M2]
قانع به نصیب و قسمت خویش نه‌ایم[A]
[B][M1]مادر ره سودای تو منزل کردیم[M2]
سوزیست در آتشی که در دل کردیم[B][M1]
در شهر مرامیان چشم می‌خوانند[M2]
نیکو نامی ز عشق حاصل کردیم[A]
[B][M1]هر چند که دل به وصل شادان کردیم[M2]
دیدیم که خاطرت پریشان کردیم[B][M1]
خوش باش که ما خوی به هجران کردیم[M2]
بر خود دشوار و بر تو آسان کردیم[A]
[B][M1]ما طی بساط ملک هستی کردیم[M2]
بی نقض خودی خداپرستی کردیم[B][M1]
بر ما می وصل نیک می‌پیوندد[M2]
تف بر رخ می که زود مستی کردیم[A]
[B][M1]جانا من و تو نمونهٔ پرگاریم[M2]
سر گر چه دو کرده‌ایم یک تن داریم[B][M1]
بر نقطه روانیم کنون چون پرگار[M2]
در آخر کار سر بهم باز آریم[A]
[B][M1]ما با می و مستی سر تقوی داریم[M2]
دنیی طلبیم و میل عقبی داریم[B][M1]
کی دنیی و دین هر دو بهم آید راست[M2]
اینست که ما نه دین نه دنیی داریم[A]
[B][M1]شمعم که همه نهان فرو می‌گریم[M2]
می‌خندم و هر زمان فرو می‌گریم[B][M1]
چون هیچ کس از گریه من آگه نیست[M2]
خوش خوش بمیان جان فرو می‌گریم[A]
[B][M1]ما جز به غم عشق تو سر نفرازیم[M2]
تا سر داریم در غمت دربازیم[B][M1]
گر تو سر ما بی سر و سامان داری[M2]
ماییم و سری در قدمت اندازیم[A]
[B][M1]در مصطبها درد کشان ما باشیم[M2]
بدنامی را نام و نشان ما باشیم[B][M1]
از بد بترانی که تو شان می‌بینی[M2]
چون نیک ببینی بدشان ما باشیم[A]
[B][M1]یک جو غم ایام نداریم خوشیم[M2]
گر چاشت بود شام نداریم خوشیم[B][M1]
چون پخته به ما میرسد از مطبخ غیب[M2]
از کس طمع خام نداریم خوشیم[A]
[B][M1]ببرید ز من نگار هم خانگیم[M2]
بدرید به تن لباس فرزانگیم[B][M1]
مجنون به نصیحت دلم آمده‌است[M2]
بنگر به کجا رسیده دیوانگیم[A]
[B][M1]من لایق عشق و درد عشق تو نیم[M2]
زنهار که هم نبرد عشق تو نیم[B][M1]
چون آتش عشق تو بر آرد شعله[M2]
من دانم و من که مرد عشق تو نیم[A]
[B][M1]ما قبلهٔ طاعت آن دو رو می‌دانیم[M2]
ایمان سر زلف مشکبو می‌دانیم[B][M1]
با این همه دلدار به ما نیکو نیست[M2]
ما طالع خویش را نکو می‌دانیم[A]
[B][M1]در حضرت پادشاه دوران ماییم[M2]
در دایرهٔ وجود سلطان ماییم[B][M1]
منظور خلایقست این سینهٔ ما[M2]
پس جام جهان نمای خلقان ماییم[A]
[B][M1]افتاده منم به گوشهٔ بیت حزن[M2]
غمهای جهان مونس غمخانهٔ من[B][M1]
یا رب تو به فضل خویش دندانم را[M2]
بخشای به روح حضرت ویس قرن[A]
[B][M1]ای دوست ترا به جملگی گشتم من[M2]
حقا که درین سخن نه زرقست و نه فن[B][M1]
گر تو زوجود خود برون جستی پاک[M2]
شاید صنما به جای تو هستم من[A]
[B][M1]بگریختم از عشق تو ای سیمین تن[M2]
باشد که زغم باز رهم مسکین من[B][M1]
عشق آمد واز نیم رهم باز آورد[M2]
مانندهٔ خونیان رسن در گردن[A]
[B][M1]فریاد ز دست فلک بی سر و بن[M2]
کاندر بر من نه نو بهشت و نه کهن[B][M1]
با این همه نیز شکر میباید کرد[M2]
گر زین بترم کند که گوید که مکن[A]
[B][M1]ای خالق ذوالجلال وحی رحمان[M2]
سازندهٔ کارهای بی سامانان[B][M1]
خصمان مرا مطیع من می‌گردان[M2]
بی‌رحمان را رحیم من می‌گردان[A]
[B][M1]جانست و زبانست زبان دشمن جان[M2]
گر جانت بکارست نگه‌دار زبان[B][M1]
شیرین سخنی بگفت شاه صنمان[M2]
سر برگ درختست، زبان باد خزان[A]
[B][M1]چندین چه زنی نظاره گرد میدان[M2]
اینجا دم اژدهاست و زخم پیلان[B][M1]
تا هر که در آید بنهد او دل و جان[M2]
فارغ چه کند گرد سرای سلطان[A]
[B][M1]رفتم به طبیب و گفتم از درد نهان[M2]
گفتا: از غیر دوست بر بند زبان[B][M1]
گفتم که: غذا؟ گفت: همین خون جگر[M2]
گفتم: پرهیز؟ گفت: از هر دو جهان[A]
[B][M1]رویت دریای حسن و لعلت مرجان[M2]
زلفت عنبر صدف دهان در دندان[B][M1]
ابرو کشتی و چین پیشانی موج[M2]
گرداب بلا غبغب و چشمت طوفان[A]
[B][M1]فریاد و فغان که باز در کوی مغان[M2]
می‌خواره ز می نه نام یابد نه نشان[B][M1]
زانگونه نهان گشت که بر خلق جهان[M2]
گشتست نهان گشتن او نیز نهان[A]
[B][M1]هستی به صفاتی که درو بود نهان[M2]
دارد سریان در همه اعیان جهان[B][M1]
هر وصف زعینی که بود قابل آن[M2]
بر قدر قبول عین گشتست عیان[A]
[B][M1]آن دوست که هست عشق او دشمن جان[M2]
بر باد همی دهد غمش خرمن جان[B][M1]
من در طلبش دربدر و کوی به کوی[M2]
او در دل و کرده دست در گردن جان[A]
[B][M1]یا رب ز قناعتم توانگر گردان[M2]
وز نور یقین دلم منور گردان[B][M1]
روزی من سوختهٔ سرگردان[M2]
بی منت مخلوق میسر گردان[A]
[B][M1]یا رب زدو کون بی‌نیازم گردان[M2]
وز افسر فقر سرفرازم گردان[B][M1]
در راه طلب محرم رازم گردان[M2]
زان ره که نه سوی تست بازم گردان[A]
[B][M1]یا رب ز کمال لطف خاصم گردان[M2]
واقف بحقایق خواصم گردان[B][M1]
از عقل جفا کار دل افگار شدم[M2]
دیوانهٔ خود کن و خلاصم گردان[A]
[B][M1]در درویشی هیچ کم و بیش مدان[M2]
یک موی تو در تصرف خویش مدان[B][M1]
و آنرا که بود روی به دنیا و به دین[M2]
در دوزخ یا بهشت درویش مدان[A]
[B][M1]دارم گله از درد نه چندان چندان[M2]
با گریه توان گفت نه خندان خندان[B][M1]
در و گهرم جمله بتاراج برفت[M2]
آن در و گهر چه بود دندان دندان[A]
[B][M1]دنیا گذران، محنت دنیا گذران[M2]
نی بر پدران ماند و نی بر پسران[B][M1]
تا بتوانی عمر به طاعت گذران[M2]
بنگر که فلک چه میکند با دگران[A]
[B][M1]یا رب تو مرا به یار دمساز رسان[M2]
آوازهٔ دردم بهم آواز رسان[B][M1]
آن کس که من از فراق او غمگینم[M2]
او را به من و مرا به او بازرسان[A]
[B][M1]بر گوش دلم ز غیب آواز رسان[M2]
مرغ دل خسته را به پرواز رسان[B][M1]
یا رب که به دوستی مردان رهت[M2]
این گمشدهٔ مرا به من باز رسان[A]
[B][M1]قومی که حقست قبلهٔ همتشان[M2]
تا سر داری مکش سر از خدمتشان[B][M1]
آنرا که چشیده زهر آفاق زدهر[M2]
خاصیت تریاق دهد صحبتشان[A]
[B][M1]فریاد ز شب روی و شب رنگیشان[M2]
وز چشم سیاه و صورت زنگیشان[B][M1]
از اول شب تا به دم آخر شب[M2]
اینها همه در رقص و منم چنگیشان[A]
[B][M1]رخسار تو بی نقاب دیدن نتوان[M2]
دیدار تو بی حجاب دیدن نتوان[B][M1]
مادام که در کمال اشراق بود[M2]
سر چشمهٔ آفتاب دیدن نتوان[A]
[B][M1]بحریست وجود جاودان موج زنان[M2]
زان بحر ندیده غیر موج اهل جهان[B][M1]
از باطن بحر موج بین گشته عیان[M2]
بر ظاهر بحر و بحر در موج نهان[A]
[B][M1]با گلرخ خویش گفتم: ای غنچه دهان[M2]
هر لحظه مپوش چهره چون عشوه دهان[B][M1]
زد خنده که: من بعکس خوبان جهان[M2]
در پرده عیان باشم و بی پرده نهان[A]
[B][M1]حاصل زدر تو دایما کام جهان[M2]
لطف تو بود باعث آرام جهان[B][M1]
با فیض خدا تا بابد تابان باد[M2]
مهر علمت مدام بر بام جهان[A]
[B][M1]بنگر به جهان سر الهی پنهان[M2]
چون آب حیات در سیاهی پنهان[B][M1]
پیدا آمد ز بحر ماهی انبوه[M2]
شد بحر ز انبوهی ماهی پنهان[A]
[B][M1]چون حق به تفاصیل شئون گشت بیان[M2]
مشهود شد این عالم پر سود و زیان[B][M1]
گر باز روند عالم و عالمیان[M2]
با رتبهٔ اجمال حق آیند عیان[A]
[B][M1]سودت نکند به خانه در بنشستن[M2]
دامنت به دامنم بباید بستن[B][M1]
کان روز که دست ما به دامان تواست[M2]
ما را نتوان ز دامنت بگسستن[A]
[B][M1]پل بر زبر محیط قلزم بستن[M2]
راه گردش به چرخ و انجم بستن[B][M1]
نیش و دم مار و دم کژدم بستن[M2]
بتوان نتوان دهان مردم بستن[A]
[B][M1]از ساحت دل غبار کثرت رفتن[M2]
به زانکه به هرزه در وحدت سفتن[B][M1]
مغرور سخن مشو که توحید خدا[M2]
واحد دیدن بود نه واحد گفتن[A]
[B][M1]عشق آن صفتی نیست که بتوان گفتن[M2]
وین در به سر الماس نشاید سفتن[B][M1]
سوداست که می‌پزیم والله که عشق[M2]
بکر آمد و بکر هم بخواهد رفتن[A]
[B][M1]از باده بروی شیخ رنگ آوردن[M2]
اسلام ز جانب فرنگ آوردن[B][M1]
ناقوس به کعبه در درنگ آوردن[M2]
بتوان نتوان ترا بچنگ آوردن[A]
[B][M1]تا لعل تو دلفروز خواهد بودن[M2]
کارم همه آه و سوز خواهد بودن[B][M1]
گفتی که بخانهٔ تو آیم روزی[M2]
آن روز کدام روز خواهد بودن[A]
[B][M1]سهلست مرا بر سر خنجر بودن[M2]
یا بهر مراد خویش بی سر بودن[B][M1]
تو آمده‌ای که کافری را بکشی[M2]
غازی چو تویی خوشست کافر بودن[A]
[B][M1]دنیا نسزد ازو مشوش بودن[M2]
از سوز غمش دمی در آتش بودن[B][M1]
ما هیچ و جهان هیچ و غم و شادی هیچ[M2]
خوش نیست برای هیچ ناخوش بودن[A]
[B][M1]در راه خدا حجاب شد یک سو زن[M2]
رو جملهٔ کار خویش را یک سو زن[B][M1]
در ماندهٔ نفس خویش گشتی و ترا[M2]
یک سو غم مال و دختر و یک سو زن[A]
[B][M1]یا رب تو زخواب ناز بیدارش کن[M2]
وز مستی حسن خویش هشیارش کن[B][M1]
یا بی‌خبرش کن که نداند خود را[M2]
یا آنکه زحال خود خبردارش کن[A]
[B][M1]یک لحظه چراغ آرزوهاپف کن[M2]
قطع نظر از جمال هر یوسف کن[B][M1]
زین شهد یک انگشت به کام تو کشم[M2]
از لذت اگر مست نگردی تف کن[A]
[B][M1]خواهی که کسی شوی زهستی کم کن[M2]
ناخورده شراب وصل مستی کم کن[B][M1]
با زلف بتان دراز دستی کم کن[M2]
بت را چه گنه تو بت‌پرستی کم کن[A]
[B][M1]یا رب تو به فضل مشکلم آسان کن[M2]
از فضل و کرم درد مرا درمان کن[B][M1]
بر من منگر که بی کس و بی هنرم[M2]
هر چیز که لایق تو باشد آن کن[A]
[B][M1]یا رب نظری بر من سرگردان کن[M2]
لطفی بمن دلشدهٔ حیران کن[B][M1]
با من مکن آنچه من سزای آنم[M2]
آنچ از کرم و لطف تو زیبد آن کن[A]
[B][M1]ای غم گذری به کوی بدنامان کن[M2]
فکر من سرگشتهٔ بی سامان کن[B][M1]
زان ساغر لبریز که پر می ز غمست[M2]
یک جرعه به کار بی سرانجامان کن[A]
[B][M1]ای نه دلهٔ ده دله هر ده یله کن[M2]
صراف وجود باش و خود را چله کن[B][M1]
یک صبح با خلاص بیا بر در دوست[M2]
گر کام تو بر نیامد آنگه گله کن[A]
[B][M1]در درگه ما دوستی یک دله کن[M2]
هر چیز که غیرماست آنرا یله کن[B][M1]
یک صبح به اخلاص بیا بر در ما[M2]
گر کار تو بر نیامد آنگه گله کن[A]
[B][M1]ای شمع چو ابر گریه و زاری کن[M2]
وی آه جگر سوز سپه‌داری کن[B][M1]
چون بهرهٔ وصل او نداری ای دل[M2]
دندان بجگر نه و جگر خواری کن[A]
[B][M1]ای ناله گرت دمیست اظهاری کن[M2]
و آن غافل مست را خبرداری کن[B][M1]
ای دست محبت ولایت بدر آی[M2]
وی باطن شرع دوستی کاری کن[A]
[B][M1]گفتم که: رخم به رنگ چون کاه مکن[M2]
کس را ز من و کار من آگاه مکن[B][M1]
گفتا که: اگر وصال ما می‌طلبی[M2]
گر میکشمت دم مزن و آه مکن[A]
[B][M1]درویشی کن قصد در شاه مکن[M2]
وز دامن فقر دست کوتاه مکن[B][M1]
اندر دهن مار شو و مال مجوی[M2]
در چاه نشین و طلب جاه مکن[A]
[B][M1]افعال بدم ز خلق پنهان می‌کن[M2]
دشوار جهان بر دلم آسان می‌کن[B][M1]
امروز خوشم به دار و فردا با من[M2]
آنچ از کرم تو می‌سزد آن می‌کن[A]
[B][M1]عاشق من و دیوانه من و شیدا من[M2]
شهره من و افسانه من و رسوا من[B][M1]
کافر من و بت پرست من ترسا من[M2]
اینها من و صد بار بتر زینها من[A]
[B][M1]ای چشم من از دیدن رویت روشن[M2]
از دیدن رویت شده خرم دل من[B][M1]
رویت شده گل، خرم و خندان گشته[M2]
روشن مه من گشته ز رویت دل من[A]
[B][M1]ای عشق تو مایهٔ جنون دل من[M2]
حسن رخ تو ریخته خون دل من[B][M1]
من دانم و دل که در وصالت چونم[M2]
کس را چه خبر ز اندرون دل من[A]
[B][M1]شد دیده به عشق رهنمون دل من[M2]
تا کرد پر از غصه درون دل من[B][M1]
زنهار اگر دلم بماند روزی[M2]
از دیده طلب کنید خون دل من[A]
[B][M1]ای زلف مسلسلت بلای دل من[M2]
وی لعل لبت گره گشای دل من[B][M1]
من دل ندهم به کس برای دل تو[M2]
تو دل به کسی مده برای دل من[A]
[B][M1]بختی نه که با دوست در آمیزم من[M2]
صبری نه که از عشق بپرهیزم من[B][M1]
دستی نه که با قضا در آویزم من[M2]
پایی نه که از دست تو بگریزم من[A]
[B][M1]ای آنکه تراست عار از دیدن من[M2]
مهرت باشد بجای جان در تن من[B][M1]
آن دست نگار بسته خواهم که زنی[M2]
با خون هزار کشته در گردن من[A]
[B][M1]ای گشته سراسیمه به دریای تو من[M2]
وی از تو و خود گم شده در رای تو من[B][M1]
من در تو کجا رسم که در ذات و صفات[M2]
پنهانی من تویی و پیدای تو من[A]
[B][M1]اسرار ازل را نه تو دانی و نه من[M2]
وین حرف معما نه تو خوانی و نه من[B][M1]
هست از پس پرده گفتگوی من و تو[M2]
چون پرده در افتد نه تو مانی و نه من[A]
[B][M1]زد شعله به دل آتش پنهانی من[M2]
زاندازه گذشت محنت جانی من[B][M1]
معذورم اگر سخن پریشان افتاد[M2]
معلوم شود مگر پریشانی من[A]
[B][M1]سلطان گوید که نقد گنجینهٔ من[M2]
صوفی گوید که دلق پشمینهٔ من[B][M1]
عاشق گوید که درد دیرینهٔ من[M2]
من دانم و من که چیست در سینهٔ من[A]
[B][M1]رازی که به شب لب تو گوید با من[M2]
گفتار زبان نگرددش پیرامن[B][M1]
زان سر به گریبان سخن برنارد[M2]
پیراهن حرف تنگ دارد دامن[A]
[B][M1]دارم ز جفای فلک آینه گون[M2]
وز گردش این سپهر خس پرور دون[B][M1]
از دیده رخی همچو پیاله همه اشک[M2]
وز سینه دلی همچو صراحی همه خون[A]
[B][M1]شوریده دلی و غصه گردون گردون[M2]
گریان چشمی و اشک جیحون جیحون[B][M1]
کاهیده تنی و شعله خرمن خرمن[M2]
هر شعله ز کوه قاف افزون افزون[A]
[B][M1]فریاد ز دست فلک آینه گون[M2]
کز جور و جفای او جگر دارم خون[B][M1]
روزی به هزار غم به شب می‌آرم[M2]
تا خود فلک از پرده‌چه آرد بیرون[A]
[B][M1]تا گرد رخ تو سنبل آمد بیرون[M2]
صد ناله ز من چون بلبل آمد بیرون[B][M1]
پیوسته ز گل سبزه برون می‌آید[M2]
این طرفه که از سبزه گل آمد بیرون[A]
[B][M1]در راه یگانگی نه کفرست و نه دین[M2]
یک گام زخود برون نه و راه ببین[B][M1]
ای جان جهان تو راه اسلام گزین[M2]
با مار سیه نشین و با ما منشین[A]
[B][M1]گر سقف سپهر گردد آیینهٔ چین[M2]
ور تختهٔ فولاد شود روی زمین[B][M1]
از روزی تو کم نشود دان به یقین[M2]
میدان که چنینست و چنینست و چنین[A]
[B][M1]گر صفحهٔ فولاد شود روی زمین[M2]
در صحن سپهر گردد آیینهٔ چین[B][M1]
از روزی تو کم نشود یک سر موی[M2]
حقا که چنینست و چنینست و چنین[A]
[B][M1]ای در همه شان ذات تو پاک از شین[M2]
نه در حق تو کیف توان گفت نه این[B][M1]
از روی تعقل همه غیرند و صفات[M2]
ذاتت بود از روی تحقق همه عین[A]
[B][M1]یا رب به رسالت رسول الثقلین[M2]
یا رب به غزا کنندهٔ بدر و حنین[B][M1]
عصیان مرا دو حصه کن در عرصات[M2]
نیمی به حسن ببخش و نیمی به حسین[A]
[B][M1]بر ذره نشینم بچمد تختم بین[M2]
موری بدو منزل ببرد رختم بین[B][M1]
گر لقمه مثل ز قرص خورشید کنم[M2]
تاریکی سینه آورد بختم بین[A]
[B][M1]هان یاران هوی و ها جوانمردان هو[M2]
مردی کنی و نگاه داری سر کو[B][M1]
گر تیر چنان رسد که بشکافد مو[M2]
باید که ز یک دگر نگردانی رو[A]
[B][M1]دورم اگر از سعادت خدمت تو[M2]
پیوسته دلست آینهٔ طلعت تو[B][M1]
از گرمی آفتاب هجرم چه غمست[M2]
دارم چو پناه سایهٔ دولت تو[A]
[B][M1]ای آینه را داده جلا صورت تو[M2]
یک آینه کس ندید بی صورت تو[B][M1]
نی نی که ز لطف در همه آینه‌ها[M2]
خود آمده‌ای به دیدن صورت تو[A]
[B][M1]جان و دل من فدای خاک در تو[M2]
گر فرمایی بدیده آیم بر تو[B][M1]
وصلت گوید که تو نداری سرما[M2]
بی سر بادا هر که ندارد سر تو[A]
[B][M1]ای گشته جهان تشنهٔ پرآب از تو[M2]
ای رنگ گل و لالهٔ خوش‌آب از تو[B][M1]
محتاج به کیمیای اکسیر توایم[M2]
بیش از همه عقل گشته سیراب از تو[A]
[B][M1]ای شعلهٔ طور طور پر نور از تو[M2]
وی مست به نیم جرعه منصور از تو[B][M1]
هر شی جهان جهان منشور از تو[M2]
من از تو و مست از تو و مخمور از تو[A]
[B][M1]ای سبزی سبزهٔ بهاران از تو[M2]
وی سرخی روی گلعذاران از تو[B][M1]
آه دل و اشک بی قراران از تو[M2]
فریاد که باد از تو و باران از تو[A]
[B][M1]ای رونق کیش بت‌پرستان از تو[M2]
وی غارت دین صد مسلمان از تو[B][M1]
کفر از من و عشق از من و زنار از من[M2]
دل از تو و دین از تو و ایمان از تو[A]
[B][M1]ابریست که خون دیده بارد غم تو[M2]
زهریست که تریاق ندارد غم تو[B][M1]
در هر نفسی هزار محنت زده را[M2]
بی دل کند و زدین برآرد غم تو[A]
[B][M1]از دیدهٔ سنگ خون چکاند غم تو[M2]
بیگانه و آشنا نداند غم تو[B][M1]
دم در کشم و غمت همه نوش کنم[M2]
تا از پس من به کس نماند غم تو[A]
[B][M1]ای پیر و جوان دهر شاد از غم تو[M2]
فارغ دل هیچ کس مباد از غم تو[B][M1]
مسکین من بیچاره درین عالم خاک[M2]
سرگردانم چو گرد باد از غم تو[A]
[B][M1]ای نالهٔ پیر قرطه پوش از غم تو[M2]
وی نعرهٔ رند می‌فروش از غم تو[B][M1]
افغان مغان نیره‌نوش از غم تو[M2]
خون دل عاشقان بجوش از غم تو[A]
[B][M1]ای آمده کار من به جان از غم تو[M2]
تنگ آمده بر دلم جهان از غم تو[B][M1]
هان ای دل و دیده تا به سر برنکنم[M2]
خاک همه دشت خاوران از غم تو[A]
[B][M1]ای نالهٔ پیر خانقاه از غم تو[M2]
وی گریهٔ طفل بی‌گناه از غم تو[B][M1]
افغان خروس صبح گاه از غم تو[M2]
آه از غم تو هزار آه از غم تو[A]
[B][M1]ای خالق ذوالجلال و ای رحمان تو[M2]
سامان ده کار بی سر و سامان تو[B][M1]
خصمان مرا مطیع من می‌گردان[M2]
بی رحمان را ز چشم من گردان تو[A]
[B][M1]ای کعبه پرست چیست کین من و تو[M2]
صاحب نظرند خرده بین من و تو[B][M1]
گر بر سنجند کفر و دین من و تو[M2]
دانند نهایت یقین من و تو[A]
[B][M1]هر چند که یار سر گرانست به تو[M2]
غمگین نشوی که مهربانست به تو[B][M1]
دلدار مثال صورت آینه است[M2]
تا تو نگرانی نگرانست به تو[A]
[B][M1]ای در دل من اصل تمنا همه تو[M2]
وی در سر من مایهٔ سودا همه تو[B][M1]
هر چند به روزگار در می‌نگرم[M2]
امروز همه تویی و فردا همه تو[A]
[B][M1]ای در دل و جان صورت و معنی همه تو[M2]
مقصود همه زدین و دنیی همه تو[B][M1]
هم با همه همدمی و هم بی همه تو[M2]
ای با همه تو بی همه تو نی همه تو[A]
[B][M1]شبهای دراز ای دریغا بی تو[M2]
تو خفته بناز ای دریغا بی تو[B][M1]
دوری و فراق ای دریغا بی تو[M2]
من در تک و تاز ای دریغا بی تو[A]
[B][M1]درد دل من دواش می‌دانی تو[M2]
سوز دل من سزاش می‌دانی تو[B][M1]
من غرق گنه پردهٔ عصیان در پیش[M2]
پنهان چه کنم که فاش می‌دانی تو[A]
[B][M1]ای شمع دلم قامت سنجیدهٔ تو[M2]
وصل تو حیوت این ستمدیدهٔ تو[B][M1]
چون آینه پر شد دلم از عکس رخت[M2]
سویت نگرم ولیک از دیدهٔ تو[A]
[B][M1]من میشنوم که می نبخشایی تو[M2]
هر جا که شکسته‌ایست آنجایی تو[B][M1]
ما جمله شکستگان درگاه توایم[M2]
در حال شکستگان چه فرمایی تو[A]
[B][M1]ما را نبود دلی که کار آید ازو[M2]
جز ناله که هر دمی هزار آید ازو[B][M1]
چندان گریم که کوچه‌ها گل گردد[M2]
نی روید و نالهای زار آید ازو[A]
[B][M1]زلفش بکشی شب دراز آید ازو[M2]
ور بگذاری چنگل باز آید ازو[B][M1]
ور پیچ و خمش ز یک دگر باز کنی[M2]
عالم عالم مشک فراز آید ازو[A]
[B][M1]عشقست که شیر نر زبون آید ازو[M2]
از هر چه گمان بری فزون آید ازو[B][M1]
گه دشمنیی کند که مهر افزاید[M2]
گه دوستیی که بوی خون آید ازو[A]
[B][M1]ابر از دهقان که ژاله می‌روید ازو[M2]
دشت از مجنون که لاله می‌روید ازو[B][M1]
خلد از صوفی و حور عین از زاهد[M2]
ما و دلکی که ناله می‌روید ازو[A]
[B][M1]سودای سر بی سر و سامان یک سو[M2]
بی مهری چرخ و دور گردان یکسو[B][M1]
اندیشهٔ خاطر پریشان یک سو[M2]
اینها همه یک سو غم جانان یکسو[A]
[B][M1]ای دل چو فراق یار دیدی خون شو[M2]
وی دیده موافقت بکن جیحون شو[B][M1]
ای جان تو عزیزتر نه‌ای از یارم[M2]
بی یار نخواهمت زتن بیرون شو[A]
[B][M1]ای در صفت ذات تو حیران که و مه[M2]
وز هر دو جهان خدمت درگاه تو به[B][M1]
علت تو ستانی و شفا هم تو دهی[M2]
یا رب تو به فضل خویش بستان و بده[A]
[B][M1]اندر شش و چار غایب آید ناگاه[M2]
در هشت و دو اسب خویش دارد کوتاه[B][M1]
در هفتم و سوم بفرستد چیزی[M2]
اندر نه و پنچ و یک بپردازد راه[A]
[B][M1]ای خاک نشین درگه قدر تو ماه[M2]
دست هوس از دامن وصلت کوتاه[B][M1]
در کوی تو زان خانه گرفتم که مباد[M2]
آزرده شود خیالت از دوری راه[A]
[B][M1]ای زاهد و عابد از تو در ناله و آه[M2]
نزدیک تو و دور ترا حال تباه[B][M1]
کس نیست که از دست غمت جان ببرد[M2]
آن را به تغافل کشی این را بنگاه[A]
[B][M1]اینک سر کوی دوست اینک سر راه[M2]
گر تو نروی روندگان را چه گناه[B][M1]
جامه چه کنی کبود و نیلی و سیاه[M2]
دل صاف کن و قبا همی پوش و کلاه[A]
[B][M1]معمورهٔ دل به علم آراسته به[M2]
مطمورهٔ تن ز کینه پیراسته به[B][M1]
از هستی خود هر چه توان کاسته به[M2]
هر چیز که غیر تست ناخواسته به[A]
[B][M1]در گفتن ذکر حق زبان از همه به[M2]
طاعت که به شب کنی نهان از همه به[B][M1]
خواهی ز پل صراط آسان گذری[M2]
نان ده به جهانیان که نان از همه به[A]
[B][M1]از مردم صدرنگ سیه پوشی به[M2]
وز خلق فرومایه فراموشی به[B][M1]
از صحبت ناتمام بی خاصیتان[M2]
کنجی و فراغتی و خاموشی به[A]
[B][M1]از هر چه نه از بهر تو کردم توبه[M2]
ور بی تو غمی خوردم از آن غم توبه[B][M1]
و آن نیز که بعد ازین برای تو کنم[M2]
گر بهتر از آن توان از آن هم توبه[A]
[B][M1]از بس که شکستم و ببستم توبه[M2]
فریاد همی کند ز دستم توبه[B][M1]
دیروز به توبه‌ای شکستم ساغر[M2]
و امروز به ساغری شکستم توبه[A]
[B][M1]جز وصل تو دل به هر چه بستم توبه[M2]
بی یاد تو هر جا که نشستم توبه[B][M1]
در حضرت تو توبه شکستم صدبار[M2]
زین توبه که صد بار شکستم توبه[A]
[B][M1]چشمم که سرشک لاله گون آورده[M2]
وز هر مژه قطرهای خون آلوده[B][M1]
نی نی به نظاره‌ات دل خون شده‌ام[M2]
از روزن سینه سر برون آورده[A]
[B][M1]ای نیک نکرده و بدیها کرده[M2]
و آنگاه نجات خود تمنا کرده[B][M1]
بر عفو مکن تکیه که هرگز نبود[M2]
ناکرده چو کرده کرده چون ناکرده[A]
[B][M1]زاهد خوشدل که ترک دنیا کرده[M2]
می خواره خجل که معصیت‌ها کرده[B][M1]
ترسم که کند امید و بیم و آخر کار[M2]
ناکرده چو کرده کرده چون ناکرده[A]
[B][M1]گر جا به حرم ور به کلیسا کرده[M2]
زاهد عمل آنچه کرده بی جا کرده[B][M1]
چون علم نباشد عملش خواهد بود[M2]
ناکرده چو کرده کرده چون ناکرده[A]
[B][M1]بحریست نه کاهنده نه افزاینده[M2]
امواج برو رونده و آینده[B][M1]
عالم چو عبارت از همین امواجست[M2]
نبود دو زمان بلکه دو آن پاینده[A]
[B][M1]افسوس که عمر رفت بر بیهوده[M2]
هم لقمه حرام و هم نفس آلوده[B][M1]
فرمودهٔ ناکرده پشیمانم کرد[M2]
افسوس ز کرده‌های نافرموده[A]
[B][M1]ما درویشان نشسته در تنگ دره[M2]
گه قرص جوین خوریم و گه گشت بره[B][M1]
پیران کهن دانند میران سره[M2]
هر کس که بما بد نگره جان نبره[A]
[B][M1]تا کی زجهان پر گزند اندیشه[M2]
تا چند زجان مستمند اندیشه[B][M1]
آن کز تو توان ستد همین کالبدست[M2]
یک مزبله گو مباش چند اندیشه[A]
[B][M1]هجران ترا چو گرم شد هنگامه[M2]
بر آتش من قطره فشان از خامه[B][M1]
من رفتم و مرغ روح من پیش تو ماند[M2]
تا همچو کبوتر از تو آرد نامه[A]
[B][M1]دنیا طلبان ز حرص مستند همه[M2]
موسی کش و فرعون پرستند همه[B][M1]
هر عهد که با خدای بستند همه[M2]
از دوستی حرص شکستند همه[A]
[B][M1]ای چشم تو چشم چشمه هر چشم همه[M2]
بی چشم تو نور نیست بر چشم همه[B][M1]
چشم همه را نظر بسوی تو بود[M2]
از چشم تو چشمه‌هاست در چشم همه[A]
[B][M1]چون باز سفید در شکاریم همه[M2]
با نفس و هوای نفس یاریم همه[B][M1]
گر پرده ز روی کارها بر گیرند[M2]
معلوم شود که در چه کاریم همه[A]
[B][M1]ای روی تو مهر عالم آرای همه[M2]
وصل تو شب و روز تمنای همه[B][M1]
گر با دگران به ز منی وای بمن[M2]
ور با همه کس همچو منی وای همه[A]
[B][M1]سودا به سرم همچو پلنگ اندر کوه[M2]
غم بر سر غم بسان سنگ اندر کوه[B][M1]
دور از وطن خویش و به غربت مانده[M2]
چون شیر به دریا و نهنگ اندر کوه[A]
[B][M1]هستی که ظهور می‌کند در همه شی[M2]
خواهی که بری به حال او با همه پی[B][M1]
رو بر سر می حباب را بین که چسان[M2]
می وی بود اندر وی و وی در می وی[A]
[B][M1]ای خالق ذوالجلال و ای بار خدای[M2]
تا چند روم دربدر و جای به جای[B][M1]
یا خانه امید مرا در دربند[M2]
یا قفل مهمات مرا دربگشای[A]
[B][M1]دارم صنمی چهره برافروخته‌ای[M2]
وز خرمن دهر دیده بر دوخته‌ای[B][M1]
او عاشق دیگری و من عاشق او[M2]
پروانه صفت سوخته‌ای سوخته‌ای[A]
[B][M1]من کیستم آتش به دل افروخته‌ای[M2]
وز خرمن دهر دیده بر دوخته‌ای[B][M1]
در راه وفا چو سنگ و آتش گردم[M2]
شاید که رسم به صبحت سوخته‌ای[A]
[B][M1]آنم که توام ز خاک برداشته‌ای[M2]
نقشم به مراد خویش بنگاشته‌ای[B][M1]
کارم چو بدست خویش بگذاشته‌ای[M2]
می‌رویم از آنسان که توام کاشته‌ای[A]
[B][M1]ای غم که حجاب صبر بشکافته‌ای[M2]
بی تابی من دیده و برتافته‌ای[B][M1]
شب تیره و یار دور و کس مونس نه[M2]
ای هجر بکش که بی‌کسم یافته‌ای[A]
[B][M1]من کیستم از خویش به تنگ آمده‌ای[M2]
دیوانهٔ با خرد به جنگ آمده‌ای[B][M1]
دوشینه به کوی دوست از رشکم سوخت[M2]
نالیدن پای دل به سنگ آمده‌ای[A]
[B][M1]یا پست و بلند دهر را سرکوبی[M2]
یا خار و خس زمانه را جاروبی[B][M1]
تا چند توان وضع مکرر دیدن[M2]
عزلی نصبی قیامتی آشوبی[A]
[B][M1]یا سرکشی سپهر را سرکوبی[M2]
یا خار و خس زمانه را جاروبی[B][M1]
بگرفت دلم ازین خسیسان یا رب[M2]
حشری نشری قیامتی آشوبی[A]
[B][M1]عهدی به سر زبان خود بربستی[M2]
صد خانه پر از بتان یکی نشکستی[B][M1]
تو پنداری به یک شهادت رستی[M2]
فردات کند خمار کاکنون مستی[A]
[B][M1]غم جمله نصیب چرخ خم بایستی[M2]
یا با غم من صبر بهم بایستی[B][M1]
یا مایهٔ غم چو عمر کم بایستی[M2]
یا عمر به اندازهٔ غم بایستی[A]
[B][M1]زلفت سیمست و مشک را کان گشتی[M2]
از بسکه بجستی تو همه آن گشتی[B][M1]
ای آتش تا سرد بدی سوختیم[M2]
ای وای از آنروز که سوزان گشتی[A]
[B][M1]ای شیر خدا امیر حیدر فتحی[M2]
وی قلعه گشای در خیبر فتحی[B][M1]
درهای امید بر رخم بسته شده[M2]
ای صاحب ذوالفقار و قنبر فتحی[A]
[B][M1]در کوی خودم مسکن و ماوا دادی[M2]
در بزم وصال خود مرا جادادی[B][M1]
القصه به صد کرشمه و ناز مرا[M2]
عاشق کردی و سر به صحرا دادی[A]
[B][M1]اول همه جام آشنایی دادی[M2]
آخر بستم زهر جدایی دادی[B][M1]
چون کشته شدم بگفتی این کشتهٔ کیست[M2]
داد از تو که داد بی‌وفایی دادی[A]
[B][M1]ای شاه ولایت دو عالم مددی[M2]
بر عجز و پریشانی حالم مددی[B][M1]
ای شیر خدا زود به فریادم رس[M2]
جز حضرت تو پیش که نالم مددی[A]
[B][M1]من کیستم از قید دو عالم فردی[M2]
عنقا منشی بلند همت مردی[B][M1]
دیوانهٔ بیخودی بیابان گردی[M2]
لبریز محبتی سرا پا دردی[A]
[B][M1]از چهره همه خانه منقش کردی[M2]
وز باده رخان ما چو آتش کردی[B][M1]
شادی و نشاط ما یکی شش کردی[M2]
عیشت خوش باد عیش ما خوش کردی[A]
[B][M1]عشقم دادی زاهل دردم کردی[M2]
از دانش و هوش و عقل فردم کردی[B][M1]
سجاده نشین با وقاری بودم[M2]
میخواره و رند و هرزه گردم کردی[A]
[B][M1]با فاقه و فقر هم نشینم کردی[M2]
بی خویش و تبار و بی قرینم کردی[B][M1]
این مرتبهٔ مقربان در تست[M2]
آیا به چه خدمت این چنینم کردی[A]
[B][M1]ای دیده مرا عاشق یاری کردی[M2]
داغم زرخ لاله عذاری کردی[B][M1]
کاری کردی که هیچ نتوان گفتن[M2]
الله الله چه خوب کاری کردی[A]
[B][M1]ای دل تا کی مصیبت‌افزا گردی[M2]
ای خون شده چند درد پیما گردی[B][M1]
انداختیم دربدر و کوی به کوی[M2]
رسوا کردی مرا، تو رسوا گردی[A]
[B][M1]ای آنکه به گرد شمع دود آوردی[M2]
یعنی که خط ارچه خوش نبود آوردی[B][M1]
گر دود دل منست دیرت بگرفت[M2]
ور خط به خون ماست زود آوردی[A]
[B][M1]ای چرخ بسی لیل و نهار آوردی[M2]
گه فصل خزان و گه بهار آوردی[B][M1]
مردان جهان را همه بردی به زمین[M2]
نامردان را بروی کار آوردی[A]
[B][M1]ای کاش مرا به نفت آلایندی[M2]
آتش بزدندی و نبخشایندی[B][M1]
در چشم عزیز من نمک سایندی[M2]
وز دوست جدا شدن نفرمایندی[A]
[B][M1]ای خالق ذوالجلال هر جانوری[M2]
وی رهرو رهنمای هر بی خبری[B][M1]
بستم کمر امید بر درگه تو[M2]
بگشای دری که من ندارم هنری[A]
[B][M1]دستی نه که از نخل تو چینم ثمری[M2]
پایی نه که در کوی تو یابم گذری[B][M1]
چشمی نه که بر خویش بگریم قدری[M2]
رویی نه که بر خاک بمالم سحری[A]
[B][M1]هنگام سپیده دم خروس سحری[M2]
دانی که چرا همی کند نوحه گری[B][M1]
یعنی که نمودند در آیینهٔ صبح[M2]
کز عمر شبی گذشت و تو بی خبری[A]
[B][M1]ای ذات تو در صفات اعیان ساری[M2]
اوصاف تو در صفاتشان متواری[B][M1]
وصف تو چو ذات مطلقست اما نیست[M2]
در ضمن مظاهر از تقید عاری[A]
[B][M1]عالم ار نه‌ای ز عبرت عاری[M2]
نهری جاری به طورهای طاری[B][M1]
وندر همه طورهای نهر جاری[M2]
سریست حقیقة الحقایق ساری[A]
[B][M1]یا رب یا رب کریمی و غفاری[M2]
رحمان و رحیم و راحم و ستاری[B][M1]
خواهم که به رحمت خداوندی خویش[M2]
این بندهٔ شرمنده فرو نگذاری[A]
[B][M1]گیرم که هزار مصحف از برداری[M2]
با آن چه کنی که نفس کافر داری[B][M1]
سر را به زمین چه می نهی بهر نماز[M2]
آنرا به زمین بنه که بر سر داری[A]
[B][M1]ای شمع نمونه‌ای زسوزم داری[M2]
خاموشی و مردن رموزم داری[B][M1]
داری خبر از سوز شب هجرانم[M2]
آیا چه خبر ز سوز روزم داری[A]
[B][M1]چون گل بگلاب شسته رویی داری[M2]
چون مشک بمی حل شده مویی داری[B][M1]
چون عرصه گه قیامت از انبه خلق[M2]
پر آفت و محنت سر کویی داری[A]
[B][M1]ای دل بر دوست تحفه جز جان نبری[M2]
دردت چو دهند نام درمان نبری[B][M1]
بی درد زدرد دوست نالان گشتی[M2]
خاموش که عرض دردمندان نبری[A]
[B][M1]پیوسته تو دل ربوده‌ای معذوری[M2]
غم هیچ نیازموده‌ای معذوری[B][M1]
من بی تو هزار شب به خون در خفتم[M2]
تو بی تو شبی نبوده‌ای معذوری[A]
[B][M1]یا شاه تویی آنکه خدا را شیری[M2]
خندق جه و مرحب کش و خیبر گیری[B][M1]
مپسند غلام عاجزت یا مولا[M2]
ایام کند ذلیل هر بی‌پیری[A]
[B][M1]یا گردن روزگار را زنجیری[M2]
یا سرکشی زمانه را تدبیری[B][M1]
این زاغوشان بسی پریدند بلند[M2]
سنگی چوبی گزی خدنگی تیری[A]
[B][M1]از کبر مدار هیچ در دل هوسی[M2]
کز کبر به جایی نرسیدست کسی[B][M1]
چون زلف بتان شکستگی عادت کن[M2]
تا صید کنی هزار دل در نفسی[A]
[B][M1]ای در سر هر کس از خیالت هوسی[M2]
بی یاد تو برنیاید از من نفسی[B][M1]
مفروش مرا بهیچ و آزاد مکن[M2]
من خواجه یکی دارم و تو بنده بسی[A]
[B][M1]گر شهره شوی به شهر شر الناسی[M2]
ورخانه نشینی همگی وسواسی[B][M1]
به زان نبود که همچو خضر والیاس[M2]
کس نشناسد ترا تو کس نشناسی[A]
[B][M1]تا نگذری از جمع به فردی نرسی[M2]
تا نگذری از خویش به مردی نرسی[B][M1]
تا در ره دوست بی سر و پا نشوی[M2]
بی درد بمانی و به دردی نرسی[A]
[B][M1]گه شانه کش طرهٔ لیلا باشی[M2]
گه در سر مجنون همه سودا باشی[B][M1]
گه آینهٔ جمال یوسف گردی[M2]
گه آتش خرمن زلیخا باشی[A]
[B][M1]مآزار دلی را که تو جانش باشی[M2]
معشوقهٔ پیدا و نهانش باشی[B][M1]
زان می‌ترسم که از دلازاری تو[M2]
دل خون شود و تو در میانش باشی[A]
[B][M1]جان چیست غم و درد و بلا را هدفی[M2]
دل چیست درون سینه سوزی و تفی[B][M1]
القصه پی شکست ما بسته صفی[M2]
مرگ از طرفی و زندگی از طرفی[A]
[B][M1]بگشود نگار من نقاب از طرفی[M2]
برداشت سفیده دم حجاب از طرفی[B][M1]
گر نیست قیامت ز چه رو گشت پدید[M2]
ماه از طرفی و آفتاب از طرفی[A]
[B][M1]وصافی خود به رغم حاسد تا کی[M2]
ترویج چنین متاع کاسد تا کی[B][M1]
تو معدومی خیال هستی از تو[M2]
فاسد باشد خیال فاسد تا کی[A]
[B][M1]ای دل زشراب جهل مستی تا کی[M2]
وی نیست شونده لاف هستی تا کی[B][M1]
گر غرقهٔ بحر غفلت و آز نه‌ای[M2]
تردامنی و هواپرستی تا کی[A]
[B][M1]ای آنکه به کنهت نرسد ادراکی[M2]
کونین به پیش کرمت خاشاکی[B][M1]
از روی کرم اگر ببخشی همه را[M2]
بخشیده شود پیش تو مشت خاکی[A]
[B][M1]ای از تو به باغ هر گلی را رنگی[M2]
هر مرغی را زشوق تو آهنگی[B][M1]
با کوه زاندوه تو رمزی گفتم[M2]
برخاست صدای ناله از هر سنگی[A]
[B][M1]تا بتوانی بکش به جان بار دلی[M2]
می‌کوش که تا شوی ز دل یار دلی[B][M1]
آزار دلی مجو که ناگاه کنی[M2]
کار دو جهان در سر آزار دلی[A]
[B][M1]از درد تو نیست چشم خالی ز نمی[M2]
هر جا که دلیست شد گرفتار غمی[B][M1]
بیماری تو باعث نابودن ماست[M2]
ای باعث عمر مامبادت المی[A]
[B][M1]بی پا و سران دشت خون آشامی[M2]
مردند ز حسرت و غم ناکامی[B][M1]
محنت زدگان وادی شوق ترا[M2]
هجران کشد و اجل کشد بدنامی[A]
[B][M1]دل داغ تو دارد ارنه بفروختمی[M2]
در دیده تویی و گرنه می‌دوختمی[B][M1]
دل منزل تست ورنه روزی صدبار[M2]
در پیش تو چون سپند می‌سوختمی[A]
[B][M1]حقا که اگر چو مرغ پر داشتمی[M2]
روزی ز تو صد بار خبر داشتمی[B][M1]
این واقعه‌ام اگر نبودی در پیش[M2]
کی دیده ز دیدار تو برداشتمی[A]
[B][M1]هستی که عیان نیست روان در شانی[M2]
در شان دگر جلوه کند هر آنی[B][M1]
این نکته بجو ز کل یوم فی شان[M2]
گر بایدت از کلام حق برهانی[A]
[B][M1]گر در طلب گوهر کانی کانی[M2]
ور زنده ببوی وصل جانی جانی[B][M1]
القصه حدیث مطلق از من بشنو[M2]
هر چیز که در جستن آنی آنی[A]
[B][M1]میدان فراخ و مرد میدانی نی[M2]
مردان جهان چنانکه میدانی نی[B][M1]
در ظاهرشان به اولیا می‌مانند[M2]
در باطنشان بوی مسلمانی نی[A]
[B][M1]دردی داریم و سینهٔ بریانی[M2]
عشقی داریم و دیدهٔ گریانی[B][M1]
عشقی و چه عشق، عشق عالم سوزی[M2]
دردی و چه درد، درد بی‌درمانی[A]
[B][M1]گر طاعت خود نقش کنم بر نانی[M2]
و آن نان بنهم پیش سگی بر خوانی[B][M1]
و آن سگ سالی گرسنه در زندانی[M2]
از ننگ بر آن نان ننهد دندانی[A]
[B][M1]نزدیکان را بیش بود حیرانی[M2]
کایشان دانند سیاست سلطانی[B][M1]
ما را به سر چاه بری دست زنی[M2]
لاحول کنی و دست بر دل رانی[A]
[B][M1]نزدیکان را بیش بود حیرانی[M2]
کایشان دانند سیاست سلطانی[B][M1]
ما را چه که وصف دستگاه تو کنیم[M2]
ماییم قرین حیرت و نادانی[A]
[B][M1]ای آنکه دوای دردمندان دانی[M2]
راز دل زار مستمندان دانی[B][M1]
حال دل خویش را چه گویم با تو[M2]
ناگفته تو خود هزار چندان دانی[A]
[B][M1]آنی تو که حال دل نالان دانی[M2]
احوال دل شکسته بالان دانی[B][M1]
گر خوانمت از سینهٔ سوزان شنوی[M2]
ور دم نزنم زبان لالان دانی[A]
[B][M1]گفتی که به وقت مجلس افروختنی[M2]
آیا که چه نکتهاست بردوختنی[B][M1]
ای بی‌خبر از سوخته و سوختنی[M2]
عشق آمدنی بود نه آموختنی[A]
[B][M1]ما را به سر چاه بری دست زنی[M2]
لاحول کنی و شست بر شست زنی[B][M1]
بر ما به ستم همیشه دستی داری[M2]
گویی عسسی و شامگه مست زنی[A]
[B][M1]تا چند سخن تراشی و رنده زنی[M2]
تا کی به هدف تیر پراکنده زنی[B][M1]
گر یک ورق از علم خموشی خوانی[M2]
بسیار بدین گفت و شنوخنده زنی[A]
[B][M1]ای واحد بی مثال معبود غنی[M2]
وی رازق پادشاه و درویش و غنی[B][M1]
یا قرض من از خزانه غیب رسان[M2]
یا از کرم خودت مرا ساز غنی[A]
[B][M1]خواهی چو خلیل کعبه بنیاد کنی[M2]
و آنرا به نماز و طاعت آباد کنی[B][M1]
روزی دو هزار بنده آزاد کنی[M2]
به زان نبود که خاطری شاد کنی[A]
[B][M1]گر زانکه هزار کعبه آزاد کنی[M2]
به زان نبود که خاطری شاد کنی[B][M1]
گر بنده کنی ز لطف آزادی را[M2]
بهتر که هزار بنده آباد کنی[A]
[B][M1]ای آنکه سپهر را پر از ابر کنی[M2]
وز لطف نظر به سوی هر گبر کنی[B][M1]
کردند تمام خانه‌های تو خراب[M2]
ای خانه خراب تا به کی صبر کنی[A]
[B][M1]ای خوانده ترا خدا ولی ادر کنی[M2]
بر تو ز نبی نص جلی ادر کنی[B][M1]
دستم تهی و لطف تو بی پایانست[M2]
یا حضرت مرتضی علی ادر کنی[A]
[B][M1]یاقوت ز دیده ریختم تا چه کنی[M2]
در پای غم تو بیختم تا چه کنی[B][M1]
از هر که به تو گریختم سود نکرد[M2]
از تو به تو در گریختم تا چه کنی[A]
[B][M1]دنیای دنی پر هوس را چه کنی[M2]
آلودهٔ هر ناکس و کس را چه کنی[B][M1]
آن یار طلب کن که ترا باشد و بس[M2]
معشوقهٔ صد هزار کس را چه کنی[A]
[B][M1]تا ترک علایق و عوایق نکنی[M2]
یک سجدهٔ شایستهٔ لایق نکنی[B][M1]
حقا که ز دام لات و عزی نرهی[M2]
تا ترک خود و جمله خلایق نکنی[A]
[B][M1]یا رب در خلق تکیه گاهم نکنی[M2]
محتاج گدا و پادشاهم نکنی[B][M1]
موی سیهم سفید کردی به کرم[M2]
با موی سفید رو سیاهم نکنی[A]
[B][M1]گر در یمنی چو با منی پیش منی[M2]
گر پیش منی چو بی منی در یمنی[B][M1]
من با تو چنانم ای نگار یمنی[M2]
خود در غلطم که من توام یا تو منی[A]
[B][M1]از سادگی و سلیمی و مسکینی[M2]
وز سرکشی و تکبر و خود بینی[B][M1]
بر آتش اگر نشانیم بنشینم[M2]
بر دیده اگر نشانمت ننشینی[A]
[B][M1]باز آی که تا صدق نیازم بینی[M2]
بیداری شبهای درازم بینی[B][M1]
نی نی غلطم که خود فراق تو بتا[M2]
کی زنده گذاردم که بازم بینی[A]
[B][M1]ای دل اگر آن عارض دلجو بینی[M2]
ذرات جهان را همه نیکو بینی[B][M1]
در آینه کم نگر که خودبین نشوی[M2]
خود آینه شو تا همگی او بینی[A]
[B][M1]ای در خم چوگان تو سرها شده گوی[M2]
بیرون نه ز فرمان تو دل یک سر موی[B][M1]
ظاهر که به دست ماست شستیم تمام[M2]
باطن که به دست تست آنرا تو بشوی[A]
[B][M1]هان مردان هان و هان جوانمردان هوی[M2]
مردی کنی و نگاه داری سر کوی[B][M1]
گر تیر آید چنانکه بشکافد موی[M2]
زنهار زیار خود مگر دانی روی[A]
[B][M1]در کوی تو میدهند جانی به جوی[M2]
جانی چه بود که کاروانی به جوی[B][M1]
از وصل تو یک جو بجهانی ارزد[M2]
زین جنس که ماییم جهانی به جوی[A]
[B][M1]تحقیق معانی ز عبارات مجوی[M2]
بی رفع قیود و اعتبارات مجوی[B][M1]
خواهی یابی ز علت جهل شفا[M2]
قانون نجات از اشارات مجوی[A]
[B][M1]در ظلمت حیرت ار گرفتار شوی[M2]
خواهی که ز خواب جهل بیدار شوی[B][M1]
در صدق طلب نجات، زیرا که به صدق[M2]
شایستهٔ فیض نور انوار شوی[A]
[B][M1]در مدرسه گر چه دانش اندوز شوی[M2]
وز گرمی بحث مجلس افروز شوی[B][M1]
در مکتب عشق با همه دانایی[M2]
سر گشته چو طفلان نوآموز شوی[A]
[B][M1]گر صید عدم شوی زخود رسته شوی[M2]
ور در صفت خویش روی بسته شوی[B][M1]
می‌دان که وجود تو حجاب ره تست[M2]
با خود منشین که هر زمان خسته شوی[A]
[B][M1]از هستی خویش تا پشیمان نشوی[M2]
سر حلقهٔ عارفان و مستان نشوی[B][M1]
تا در نظر خلق نگردی کافر[M2]
در مذهب عاشقان مسلمان نشوی[A]
[B][M1]آمد بر من قاصد آن سرو سهی[M2]
آورد بهی تا نبود دست تهی[B][M1]
من هم رخ خود بدان بهی مالیدم[M2]
یعنی ز مرض نهاده‌ام رو به بهی[A]
[B][M1]تا تو هوس خدای از سر ننهی[M2]
در هر دو جهان نباشدت روی بهی[B][M1]
ور زانکه به بندگی فرود آری سر[M2]
ز اندیشهٔ این و آن بکلی برهی[A]
[B][M1]دنیا راهی بهشت منزلگاهی[M2]
این هر دو به نزد اهل معنی کاهی[B][M1]
گر عاشق صادقی زهر دو بگذر[M2]
تا دوست ترا به خود نماید راهی[A]
[B][M1]ای دلبر عیسی نفس ترسایی[M2]
خواهم که به پیش بنده بی ترس آیی[B][M1]
گه اشک زدیدهٔ ترم خشک کنی[M2]
گه بر لب خشک من لب تر سایی[A]
[B][M1]پاکی و منزهی و بی همتایی[M2]
کس را نرسد ملک بدین زیبایی[B][M1]
خلقان همه خفته‌اند و درها بسته[M2]
یا رب تو در لطف بما بگشایی[A]
[B][M1]گفتم که کرایی تو بدین زیبایی[M2]
گفتا خود را که من خودم یکتایی[B][M1]
هم عشقم و هم عاشق و هم معشوقم[M2]
هم آینه جمال و هم بینایی[A]
[B][M1]بردارم دل گر از جهان فرمایی[M2]
فرمان برم ار سود و زیان فرمایی[B][M1]
بنشینم اگر بر سر آتش گویی[M2]
برخیزم اگر از سر جان فرمایی[A]
[B][M1]آنجا که ببایی نه پدیدی گویی[M2]
آنجا که نبایی از زمین بر رویی[B][M1]
عاشق کنی و مراد عاشق جویی[M2]
اینت خوشی و ظریفی و نیکویی[A]
[B][M1]آیینه صفت بدست او نیکویی[M2]
زین سوی نموده‌ای ولی زان سویی[B][M1]
او دیده ترا که عین هستی تو اوست[M2]
زانش تو ندیده‌ای که عکس اویی[A]
[B][M1]ای آنکه بر آرنده حاجات تویی[M2]
هم کافل و کافی مهمات تویی[B][M1]
سر دل خویش را چه گویم با تو[M2]
چون عالم سر و الخفیات تویی[A]
[B][M1]ای آنکه گشایندهٔ هر بند تویی[M2]
بیرون ز عبارت چه و چند تویی[B][M1]
این دولت من بس که منم بندهٔ تو[M2]
این عزت من بس که خداوند تویی[A]
[B][M1]سبحان الله بهر غمی یار تویی[M2]
سبحان الله گشایش کار تویی[B][M1]
سبحان الله به امر تو کن فیکون[M2]
سبحان الله غفور و غفار تویی[A]
[B][M1]الله تویی وز دلم آگاه تویی[M2]
درمانده منم دلیل هر راه تویی[B][M1]
گر مورچه‌ای دم زند اندر تک چاه[M2]
آگه ز دم مورچه در چاه تویی[A]
[B][M1]ای آنکه به ملک خویش پاینده تویی[M2]
وز دامن شب صبح نماینده تویی[B][M1]
کار من بیچاره قوی بسته شده[M2]
بگشای خدایا که گشاینده تویی[END]
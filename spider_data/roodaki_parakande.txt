[START][A]
[B][M1]گرچه بشتر را عطا باران بود[M2]مر ترا زر و گهر باشد عطا
[A]
[B][M1]پیش تیغ تو روز صف دشمن[M2]هست چون پیش داس نوکر پا
[A]
[B][M1]تنت یک و جان یکی و چندین دانش[M2]ای عجبی! مردمی تو، یا دریا؟
[A]
[B][M1]چنان که اشتر ابله سوی کنام شده[M2]ز مکر روبه و زاغ وز گرگ بی‌خبرا
[A]
[B][M1]جز بما دندر این جهان گر به روی[M2]با پسندر کینه دارد همچو بادختند را
[A]
[B][M1]گوش توسال و مه برود و سرود[M2]نشنوی نیوهٔ خروشان را
[A]
[B][M1]درنگ آسا سپهر آرا بیاید[M2]کیاخن در رباید گرد نان را
[A]
[B][M1]شیر آلغده که بیرون جهد از خانه به صید[M2]تا به چنگ آرد آهو وآهو بره را
[A]
[B][M1]نباشد زین زمانه بس شگفتی[M2]اگر بر ما ببارد آذرخشا
[A]
[B][M1]چو گرد آرند کردارت به محشر[M2]فرو مانی چو خر به میان شلکا
[A]
[B][M1]کمندش بیشه بر شیران قفس کرد[M2]فیلکش دشت بر گرگان خباکا
[A]
[B][M1]هر آن چه مدح تو گویم درست باشد و راست[M2]مرا به کار نیاید سریشم وکیلا
[A]
[B][M1]گیهان ما به خواجهٔ عدنانی[M2]عدنست و کار ما همه بانداما
[A]
[B][M1]اگرت بدره رساند همی به بدر منیر[M2]مبادرت کن و خامش باش چندینا
[A]
[B][M1]همی بایدت رفت و راه دورست[M2]به سغده دار یکسر شغل راها
[A]
[B][M1]ندیده تنبل اوی و بدیده مندل اوی[M2]دگر نماید ودیگر بود به سان سراب
[A]
[B][M1]فاخته گون شد هوا ز گردش خورشید[M2]جامهٔ خانه بتبک فاخته گون آب
[A]
[B][M1]تا کی کنی عذاب و کنی ریش را خضاب؟[M2]تا کی فضول گویی و آری حدیث غاب؟
[A]
[B][M1]جغد که با باز و پلنگان پرد[M2]بشکندش پر و بال و گردد لت لت
[A]
[B][M1]تا لباس عمر اعدایش نگردد بافته[M2]تار تار پود پود اندر فلات آن فوات
[A]
[B][M1]بر روی پزشک زن، میندیش[M2]چون بود درست بیسیارت
[A]
[B][M1]ای زان چون چراغ پیشانی[M2]ای زان زلفک شکست و مکست
[A]
[B][M1]خاک کف پای رودکی نسزی تو[M2]هم بشوی گاو و هم بخایی برغست
[A]
[B][M1]به باز کریزی بمانم همی[M2]اگر کبک بگریزد از من رواست
[A]
[B][M1]همه نیوشهٔ خواجه به نیکویی و به صلحست[M2]همه نیوشهٔ نادان به جنگ و فتنه و غوغاست
[A]
[B][M1]هیچ راحت می‌نبینم در سرود و رود تو[M2]جز که از فریاد و زخمه‌ات خلق را کاتوره خاست
[A]
[B][M1]شب قدر وصلت ز فرخندگی[M2]فرح بخش‌تر از فرسنا فدست
[A]
[B][M1]لاد را بر بنای محکم نه[M2]که نگهدار لاد بنیادست
[A]
[B][M1]خوبان همه سپاهند، اوشان خدایگانست[M2]مر نیک بختیم را بر روی او نشانست
[A]
[B][M1]بهارچین کن ازان روی بزم خانهٔ خویش[M2]اگرچه خانهٔ تو نوبهار برهمنست
[A]
[B][M1]فاخته گون شد هوا ز گردش خورشید[M2]جامهٔ جامه به نیک فاخته گونست
[A]
[B][M1]با دل پاک مرا جامهٔ ناپاک رواست[M2]بد مر آن را که دل و دیده پلیدست و پلشت
[A]
[B][M1]معذورم دارند، که اندوه و غیشت[M2]و اندوه و غیش من ازان جعد و غیشت
[A]
[B][M1]چه گر من همیشه ستا گوی باشم[M2]ستایم نباشد نکو جز به نامت
[A]
[B][M1]بودنت در خاک باشد، یافتی[M2]هم چنان کز خاک بود انبودنت
[A]
[B][M1]ز مهرش مبادا تهی ایچ دل[M2]ز فرمانش خالی مباد ایچ مرج
[A]
[B][M1]راهی آسان و راست بگزین، ای دوست[M2]دور شو از راه بی کرانهٔ ترفنج
[A]
[B][M1]زین و زان چند بود برکه و مه؟[M2]مر ترا کشی و فیزین و غنوج
[A]
[B][M1]از جود قبا داری پوشیده مشهر[M2]وز مجد بنا داری بر برده مشید
[A]
[B][M1]بخت و دولت چو پیشکار تواند[M2]نصرة و فتح پیشیار تو باد
[A]
[B][M1]به تو بازگردد غم عاشقی[M2]نگارا، مکن این همه زشتیاد
[A]
[B][M1]ایا بلایه، اگر کارت تو پنهان بود[M2]کنون توانی، باری، خشوک پنهان کرد
[A]
[B][M1]گوسپندیم و جهان هست به کردار نغل[M2]چون گه خواب بود سوی نغل باید شد
[A]
[B][M1]مرده نشود زنده، زنده بستودان شد[M2]آیین جهان چونین تا گردون گردان شد
[A]
[B][M1]فاخته گون شد هوا ز گردش خورشید[M2]جامهٔ خانه بتیک فاخته گون شد
[A]
[B][M1]رخ اعدات از تش نکبت[M2]همچو قیر و شبه سیاه آمد
[A]
[B][M1]ای جان همه عالم در جان تو پیوند[M2]مکروه تو ما را منما یاد خداوند
[A]
[B][M1]یافتی چون که مال غره مشو[M2]چون تو بس دید و بیند این دیرند
[A]
[B][M1]دل از دنیا بردار و به خانه بنشین پست[M2]فرا بند در خانه به فلج و بپژاوند
[A]
[B][M1]هردم که مرا گرفته خاموش[M2]پیچیده به عافیت چو فرغند
[A]
[B][M1]چرخ چنینست و بدین ره رود[M2]لیک ز هر نیک و ز هر بد نوند
[A]
[B][M1]ستاخی برآمد از بر شاخ درخت عود[M2]ستاخی ز مشک و شاخ ز عنبر، درخت عود
[A]
[B][M1]بدان مرغک مانم که همی دوش[M2]بزار از بر شاخک همی فنود
[A]
[B][M1]هر آن کریم که فرزند او بلاده بود[M2]شگفت باشد کو از گناه ساده بود
[A]
[B][M1]ماغ در آبگیر گشته روان[M2]راست چون کشتییست قیراندود
[A]
[B][M1]برو، ز تجربهٔ روزگار بهره بگیر[M2]که بهر دفع حوادث ترا به کار آید
[A]
[B][M1]ماهی دیدی کجا کبودر گیرد؟[M2]تیغت ماهیست، دشمنانت کبودر
[A]
[B][M1]با درفش کاویان و طاقدیس[M2]زر مشت افشار و شاهانه کمر
[A]
[B][M1]اگر من زونجت نخوردم گهی[M2]تو اکنون بیا و زونجم بخور
[A]
[B][M1]مدخلان را رکاب زرآگین[M2]پای آزادگان نیابد سر
[A]
[B][M1]تا زنده‌ام مرا نیست جز مدح تو دگر کار[M2]کشت و درودم اینست، خرمن همین و شد کار
[A]
[B][M1]گزیده چهار توست، بدو در جهانهان[M2]همارا به آخشیج، همارا به کارزار
[A]
[B][M1]چنان بار برآورد به خویشتن[M2]که من گویم: خوردست سوسمار
[A]
[B][M1]فاخته بر سرو شاهرود بر آورد[M2]زخمه فرو هشت زندواف به طنبور
[A]
[B][M1]علم ابر و تندر بود کوس او[M2]کمان آدنیده شود ژاله تیر
[A]
[B][M1]چون لطیف آید به گاه نوبهار[M2]بانگ رود و بانگ کبک و بانگ تز
[A]
[B][M1]به حق آن خم زلف ، بسان منقار باز[M2]به حق آن روی خوب، کز گرفتی براز
[A]
[B][M1]در عمل تا دیر بازی و درازی ممکنست[M2]چون عمل بادا ترا عمر دراز و دیر باز
[A]
[B][M1]تازیان دوان همی آید[M2]همچو اندر فسیله اسب نهاز
[A]
[B][M1]چون سپرم نه میان بزم به نوروز[M2]در مه بهمن بتاز و جان عدو سوز
[A]
[B][M1]نهاد روی به حضرت، چنان که روبه پیر[M2]بتیم وا تگران آید از در تیماس
[A]
[B][M1]حسودانت را داده بهرام نحس[M2]ترا بهره کرده سعادت زواش
[A]
[B][M1]بت، اگرچه لطیف دارد نقش[M2]نزد رخسارهٔ تو هست خراش
[A]
[B][M1]از چه توبه نکند خواجه؟ که هر کجا که بود[M2]قدحی می بخورد راست کند زود هراش
[A]
[B][M1]تو چگونه جهی؟ که دست اجل[M2]به سر تو همی زند سر پاش
[A]
[B][M1]بر هبک نهاده جام باده[M2]وان گاه ز هبک نوش کردش
[A]
[B][M1]همی تا قطب با حورست زیر گنبد اخضر[M2]شکر پاشش ز یک پله است و از دیگر فلا سنگش
[A]
[B][M1]بسا کسا! که جوین نان همی نیابد سیر[M2]بسا کسا! که بره است و فرخشه بر خوانش
[A]
[B][M1]بانگ کردمت، ای فغ سیمین[M2]زوش خواندم ترا، که هستی زوش
[A]
[B][M1]ای دریغا! که مورد زار مرا[M2]ناگهان باز خورد برف و غیش
[A]
[B][M1]هر کو برود راست نشستست به شادی[M2]و آن کو نرود راست همه مرده همی دیش
[A]
[B][M1]چون جامهٔ اشن به تن اندر کند کسی[M2]خواهد ز کردگار به حاجت مراد خویش
[A]
[B][M1]آه! ازین جور بد زمانهٔ شوم[M2]همه شادی او غمان آمیغ
[A]
[B][M1]با دو سه بوسه رها کن این دل از درد خناک[M2]تا به من احسانت باشد، احسن الله جزاک
[A]
[B][M1]کافور تو با کوس شد و مشک همه ناک[M2]آلودگیت در همه ایام نشد پاک
[A]
[B][M1]بس عزیزم، بس گرامی، شاد باش[M2]اندرین خانه بسان نو بیوک
[A]
[B][M1]یک به یک از در درآمد آن نگار[M2]آن غراشیده ز من، رفته به جنگ
[A]
[B][M1]خشک کلب سگ و بتفوز سگ[M2]آن چنان که نجنبید او را هیچ رگ
[A]
[B][M1]چو هامون دشمنانت پست بادند[M2]چو گردون دوستان والا همه سال
[A]
[B][M1]یار بادت توفیق، روزبهی با تو رفیق[M2]دولتت بادا حریف، دشمنت غیشه و نال
[A]
[B][M1]ای شاه نبی سیرت، ایمان تو محکم[M2]ای میر علی حکمت، عالم به تو در غال
[A]
[B][M1]لبت سیب بهشت و من محتاج[M2]یافتن را همی نیابم ویل
[A]
[B][M1]چرا همی نچمم؟ تا چرا کند تن من[M2]که نیز تا نچمم کار من نگیرد چم
[A]
[B][M1]گر کند یاریی مرا به غم عشق آن صنم[M2]بتواند زدود زین دلم غم خواره زنگ غم
[A]
[B][M1]تا درگه او یابی مگذرد به در کس[M2]زیرا که حرامست تیمم به لب یم
[A]
[B][M1]بام‌ها را فرسب خرد کنی[M2]از گرانیت، گر شوی بر بام
[A]
[B][M1]بر رخ هزار زهرهٔ ثامور برشکفت[M2]ایدون ز باغ قطرهٔ شبنم نیافتم
[A]
[B][M1]آرزومند آن شده تو به گور[M2]که رسد نان پاره‌ایت برم
[A]
[B][M1]هنوز با منی و از نهیب رفتن تو[M2]به روز وقت شمارم، به شب ستاره شمارم
[A]
[B][M1]من بدان آمدم به خدمت تو[M2]که برآید رطب ز کانازم
[A]
[B][M1]داری مرا بدان که فراز آیم[M2]زیر دو زلفکانت به نخچیزم
[A]
[B][M1]چون برگ لاله بوده‌ام و اکنون[M2]چون سیب پژمرده بر آونگم
[A]
[B][M1]سرو بودیم چندگاه بلند[M2]کوژ گشتیم و چون درونه شدیم
[A]
[B][M1]بت پرستی گرفته ایم همه[M2]این جهان چون بتست و ما شمنیم
[A]
[B][M1]کنه را در چراغ کرد سبک[M2]پس درو کرد اندکی روغن
[A]
[B][M1]یکی آلوده‌ای باشد، که شهری را ببالاید[M2]چو از گاوان یکی باشد، که گاوان را کند ریخن
[A]
[B][M1]گر همه نعمت یک روز به ما بخشد[M2]ننهد منت بر ما و پذیرد هن
[A]
[B][M1]گر کس بودی که زی توام بفگندی[M2]خویشتن اندر نهادمی به فلاخن
[A]
[B][M1]میلاو منی، ای فغ واستاد توام من[M2]پیش آی و سه بوسه ده و میلاویه بستان
[A]
[B][M1]بسی خسرو نامور پیش ازین[M2]شدستند زی ساری و ساریان
[A]
[B][M1]از پی الفغده و روزی به جهد[M2]جانورسوی سپنج خویش جویان و روان
[A]
[B][M1]خواسته تاراج گشته، سر نهاده بر زیان[M2]لشکرت همواره یافه، چون رمهٔ رفته شبان
[A]
[B][M1]خود غم دندان به که توانم گفتن؟[M2]زرین گشتم برون سیمین دندان
[A]
[B][M1]به نوبهاران بستای ابر گریان را[M2]که از گریستن اوست این زمین خندان
[A]
[B][M1]به آتش درون بر مثال سمندر[M2]به آب اندرون بر مثال نهنگان
[A]
[B][M1]کیر آلوده بیاری و نهی در کس من[M2]بوسه ای چند برو بر نهی و بر نس من
[A]
[B][M1]هرگز نکند سوی من خسته نگاهی[M2]آرنگ نخواهد که شود شاد دل من
[A]
[B][M1]تلخی و شیرینیش آمیخته است[M2]کس نخورد نوش و شکر با پیون
[A]
[B][M1]ای خریدار من ترا بدو چیز:[M2]به تن و جان و مهر داده ربون
[A]
[B][M1]گرفته روی دریا جمله کشتی‌های بر تو[M2]ز بهر مدح خواهانت زشروان تا به آبسکون
[A]
[B][M1]هر آن که خاتم مدح تو کرد در انگشت[M2]سر از دریچهٔ رنگین برون کند زرین
[A]
[B][M1]به سرو ماند، گر سو لاله دار بود[M2]به مورد ماند، گر مورد روید از نسرین
[A]
[B][M1]گیتیت چنین آید، گردنده بدین سان هم[M2]هم باد برین آید و هم باد فرودین
[A]
[B][M1]به چنگال قهر تو در، خصم بد دل[M2]بود همچو چرزی به چنگال شاهین
[A]
[B][M1]ازان کوز ابری باز کردار[M2]کلفتش بسدین و تنش زرین
[A]
[B][M1]چنان که خاک سر شتی به زیر خاک شوی[M2]نیات خاک و تو اندر میان خاک آگین
[A]
[B][M1]آن رخت کتان خویش من رفتم و پردختم[M2]چون گرد به ماندستم تنها من واین باهو
[A]
[B][M1]چرا عمر کرکس دو صد سال؟ ویحک![M2]نماند فزون تر ز سالی پرستو؟
[A]
[B][M1]عاجز شود از اشک و غریو من[M2]هر ابر بهارگاه بابختو
[A]
[B][M1]دلبرا، زوکی مجال حاسد غماز تو[M2]رنگ من با تو نبندد بیش ازین ملماز تو
[A]
[B][M1]ای دریغ! آن حر، هنگام سخا حاتم فش[M2]ای دریغ! آن گو، هنگام وفا سام گراه
[A]
[B][M1]هفت سالار، کندرین فلکند[M2]همه گرد آمدند در دو و داه
[A]
[B][M1]نیست از من عجب که: گستاخم[M2]که تو کردی باولم دسته
[A]
[B][M1]گاه آرامیده و گه ارغنده[M2]گاه آشفته و گه آهسته
[A]
[B][M1]منم خو کرده بر بوسش، چنان چون باز بر مسته[M2]چنان بانگ آرم از بوسش، چنان چون بشکنی پسته
[A]
[B][M1]از مهر او ندارم بی خنده کام و لب[M2]تا سرو سبز باشد و بار آورد پده
[A]
[B][M1]آتش هجر ترا هیزم منم[M2]و آتش دیگر ترا هیزم پده
[A]
[B][M1]به جای هر گران مایه فرومایه نشانیده[M2]نمانیدست ساراوی و کرهٔ اوت مانیده
[A]
[B][M1]گر نعم‌های او چو چرخ دوان[M2]همه خوابست و خواب باد فره
[A]
[B][M1]در راه نشابور دهی دیدم بس خوب[M2]انگشتهٔ او را نه عدد بود و نه مره
[A]
[B][M1]جعدی سیاه دارد، کز کشی[M2]پنهان شود بدو در سرخاره
[A]
[B][M1]کز شاعران نوندمنم و نوگواره[M2]یک بیت پرنیان کنم از سنگ خاره
[A]
[B][M1]ای خون دوستانت به گردن، مکن بزه[M2]کس برنداشتست به دستی دو خربزه
[A]
[B][M1]بتگک ازان گزیده‌ام این کازه[M2]کم عیش نیک و دخل بی اندازه
[A]
[B][M1]یک سو کشمش چادر، یک سو نهمش موزه[M2]این مرده اگر خیزد، ورنه من و چلغوزه
[A]
[B][M1]ناگاه برآرند ز کنج تو خروشی[M2]گردند همه جمله و بر ریش تو شاشه
[A]
[B][M1]خوش آن نبیذ غارچی با دوستان یکدله[M2]گیتی به آرام اندرون، مجلس به بانگ و ولوله
[A]
[B][M1]ماه تمامست روی دلبرک من[M2]وز دو گل سرخ اندر و پر گاله
[A]
[B][M1]ای بار خدای، ای نگار فتنه[M2]ای دین خردمند را تو رخنه
[A]
[B][M1]بزرگان جهان چون بند گردن[M2]تو چون یاقوت سرخ اندر میانه
[A]
[B][M1]زلفینک او نهاده دارد[M2]بر گردن هاروت زاو لانه
[A]
[B][M1]ندارد میل فرزانه به فرزند و به زن هرگز[M2]ببرد نسل این هر دو، نبرد نسل فرزانه
[A]
[B][M1]ایا خورشید سالاران گیتی[M2]سوار رزم ساز و گرد نستوه
[A]
[B][M1]گه ارمنده‌ای و گه ارغنده‌ای[M2]گه آشفته‌ای و گه آهسته‌ای
[A]
[B][M1]مهر جویی ز من و بی مهری[M2]هده خواهی ز من و بیهده‌ای
[A]
[B][M1]بر تو رسیده بهر دل تنگ چاره‌ای[M2]از حال من ضعیف بیندیش چاره‌ای
[A]
[B][M1]گه در آن کندز بلند نشین[M2]گه بدین بوستان چشم گشای
[A]
[B][M1]کار بوسه چو آب خوردن شور[M2]بخوری بیش، تشنه‌تر گردی
[A]
[B][M1]بتا، نخواهم گفتن تمام مدح ترا[M2]به شرم دارد خورشید اگر کنم سپری
[A]
[B][M1]من کنم پیش تو دهان پر باد[M2]تا زنی بر لبم تو زابگری
[A]
[B][M1]باغ ملک آمد طری از رشحهٔ کلک وزیر[M2]زان که افشک می‌کند مر باغ و بستان را طری
[A]
[B][M1]چه نیکو سخن گفت؟ یاری بیاری[M2]که: تا کی کشم از خسر ذل و خواری؟
[A]
[B][M1]نیل دمنده تویی به گاه عطیت[M2]پیل دمنده به گاه کینه گزاری
[A]
[B][M1]مرا با تو بدین باب تاب نیست[M2]که تو راز به از من به سر بری
[A]
[B][M1]آهو ز تنگ کوه بیامد به دشت و راغ[M2]بر سبزه باده خوش بود اکنون، اگر خوری
[A]
[B][M1]از خر و پالیک آن جای رسیدم که همی[M2]موزهٔ چینی می‌خواهم و اسب تازی
[A]
[B][M1]جهانا، همانا کزین بی‌گناهی[M2]گنه کار ماییم و تو بی کنازی
[A]
[B][M1]به جمله خواهم یک ماهه بوسه از تو، بتا[M2]به کیچ کیچ نخواهم که فام من توزی
[A]
[B][M1]ای آن که از عشق تو اندر جگر خویش[M2]آتشکده دارم سد و بر هر مژه ای ژی
[A]
[B][M1]ازو بی اندهی بگزین و شادی با تن آسانی[M2]به تیمار جهان دل را چرا باید که بخسانی؟
[A]
[B][M1]شدم پیر بدین سان و تو هم خود نه جوانی[M2]مرا سینه پر انجوخ و تو چون چفته کمانی
[A]
[B][M1]زر خواهی و ترنج، اینک این دو رخ من[M2]می خواهی و گل و نرگس، از آن دو رخ جوی
[A]
[B][M1]سروست آن یا بالا؟ ماهست آن یا روی؟[M2]زلفست آن یا چوگان؟ خالست آن یا گوی؟
[A]
[B][M1]آمد این نوبهار توبه شکن[M2]پرنیان گشت باغ و برزن و کوی
[A]
[B][M1]شاعر شهید و شهره فرالاوی[M2]وین دیگر به جمله همه راوی
[A]
[B][M1]جز برتری ندانی، گویی که آتشی[M2]جز راستی نجویی، ماناتر از وی
[A]
[B][M1]ای مایهٔ خوبی و نیک نامی[M2]روزم ندهد بی تو روشنایی
[END]
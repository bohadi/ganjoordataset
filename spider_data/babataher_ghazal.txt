[START][A]
[B][M1]دلا در عشق تو صد دفترستم[M2]که صد دفتر ز کونین ازبرستم
[B][M1]منم آن بلبل گل ناشکفته[M2]که آذر در ته خاکسترستم
[B][M1]دلم سوجه ز غصه وربریجه[M2]جفای دوست را خواهان ترستم
[B][M1]مو آن عودم میان آتشستان[M2]که این نه آسمانها مجمرستم
[B][M1]شد از نیل غم و ماتم دلم خون[M2]بچهره خوشتر از نیلوفرستم
[B][M1]درین آلاله در کویش چو گلخن[M2]بداغ دل چو سوزان اخگرستم
[B][M1]نه زورستم که با دشمن ستیزم[M2]نه بهر دوستان سیم و زرستم
[B][M1]ز دوران گرچه پر بی جام عیشم[M2]ولی بی دوست خونین ساغرستم
[B][M1]چرم دایم درین مرز و درین کشت[M2]که مرغ خوگر باغ و برستم
[B][M1]منم طاهر که از عشق نکویان[M2]دلی لبریز خون اندر برستم
[END]
[START][A]
[B][M1]ساقی ز می موحّدانه
[M2]ظلمت بَرِ شرک، از میانه
[B][M1]با تیره دلان چو لمعهٔ نور
[M2]در نیم ‎شبان تجلّی طور
[B][M1]در ده که ز خود کرانه گیریم
[M2]بیخود، رَهِ آن یگانه گیریم
[B][M1]مطرب، دم دلکشی به نی کن
[M2]این تیره شب فراق طی کن
[B][M1]از صبح وصال، پرده برگیر
[M2]شام غم هجر، در سحر گیر
[B][M1]تا باز رهم ازین جدایی
[M2]گیرم سرکوی آشنایی
[B][M1]ساقی، قدحی می مغانه
[M2]سرجوش خم شرابخانه
[B][M1]در کام حزین تشنه لب کن
[M2]نذر دل آتشین نسب کن
[B][M1]تا رخت کشم به عالم آب
[M2]آسوده شوم ازین تب و تاب
[B][M1]مطرب، نفست جلای جانهاست
[M2]با مرده دلان دمت مسیحاست
[B][M1]تنگم چو خون مرده، در پوست
[M2]نشتر به رگ فسرده نیکوست
[B][M1]دل مرده، تن فسرده گور است
[M2]آواز نی تو، بانگ صور است
[B][M1]ساقی، قدحی که ناصبورم
[M2]صد مرحله از شکیب دورم
[B][M1]عشق است و هزار سوگواری
[M2]یک جان و هزار بی قراری
[B][M1]تا رام شود دل رمیده
[M2]با یار نشیند آرمیده
[B][M1]ای مطرب عاشقان، نوایی
[M2]آرام رمیده را، صلایی
[B][M1]کز فیض دمت سرور یابیم
[M2]ما تفرقگان، حضور یابیم
[B][M1]در رقص آییم، کف فشانان
[M2]بر نطع سپهر، پای کوبان
[B][M1]ساقی سر ماست، خاک نعلین
[M2]بردار غبار هستی از بین
[B][M1]تا آینه ام صفا پذیرد
[M2]عکس رخ دلربا پذیرد
[B][M1]گردید چو جلوه گاه دلدار
[M2]آیینه گذار و عکس مگذار
[B][M1]ای مطرب جان، رَهِ دگر گیر
[M2]یک ره ز ترانه پرده برگیر
[B][M1]دستان زنِ دل، شکسته بال است
[M2]مشتاق به ناله های حال است
[B][M1]کز ذوق سماع، پر برآرد
[M2]این کهنه قفس بجا گذارد
[B][M1]ساقی بده آن می مروّق
[M2]تا جان، کُند از قیود، مطلق
[B][M1]از خود بفشاند آب و گل را
[M2]بیند رخ آن بت چگل را
[B][M1]گردد ز شراب وصل مدهوش
[M2]از هر چه جز او، کند فراموش
[B][M1]مطرب، دل ما اسیر رنج است
[M2]مرغ سحری ترانه سنج است
[B][M1]بنشین و تو هم ترانه سر کن
[M2]افسانهٔ عاشقانه سر کن
[B][M1]تا راه دیار یار گیریم
[M2]از هر دو جهان کنار گیریم
[B][M1]ساقی می عاشقانه پیش آر
[M2]جان داروی جاودانه پیش آر
[B][M1]عشق است و هزار نامرادی
[M2]کالای وفاست در کسادی
[B][M1]تا نغمهٔ خوشدلی سراییم
[M2]یکدم با یار، خوش برآییم
[B][M1]مطرب، نی خوش نوا به دم گیر
[M2]گو آتشم از درون عَلم گیر
[B][M1]ازکف شده نقد عمر بیرون
[M2]آهنگ حُدی، بزن به قانون
[B][M1]باشد کم عمر رفته گیرم
[M2]تاوانش، ازین دو هفته گیرم
[B][M1]ساقی، بده آن می دلارا
[M2]کش طور خم است، رشک سینا
[B][M1]تا ساعتی از خودی رهاند
[M2]یکدم ما را ز ما ستاند
[B][M1]جان، مست لقای دوست گردد
[M2]باقی به بقای دوست گردد
[B][M1]ای مطرب عاشقان، سرودی
[M2]شاهنشه عشق را درودی
[B][M1]یاران قدیم را سلامی
[M2]مستان وصال را پیامی
[B][M1]کاین سوختهٔ تف جدایی
[M2]دارد نظر از شما، گدایی
[B][M1]ساقی، به چراغ مسجد و دیر
[M2]روشن نشود مرا رَهِ سیر
[B][M1]صعب است رَهِ خطیر هستی
[M2]گردد سپری، مگر به مستی
[B][M1]برق قدحی به راه من گیر
[M2]در شعله، شب سیاه من گیر
[B][M1]مطرب، چه فسرده ای، سرودی
[M2]برکُن ز خَسَم به شعله، دودی
[B][M1]سدکن ره ناله ای، خدا را
[M2]بی پرده کن، آتشین نوا را
[B][M1]کز گریه غبار دل نشانیم
[M2]بر چرخ سرآستین فشانیم
[B][M1]ساقی، می آفتاب وش کو؟
[M2]بر جبههٔ شعله، داغ کش کو؟
[B][M1]تاریک شبم فرو گرفته
[M2]مار سیهم،گلو گرفته
[B][M1]شمع ره کفر و دین برافروز
[M2]صبح شفقی جبین، برافروز
[B][M1]مطرب، نفسی برشته داری
[M2]دُردانه بسی به رشته داری
[B][M1]در جیب و کنار گوش ما کن
[M2]تاراج متاع هوش ما کن
[B][M1]مشکین نفسیّ و آتشین لعل
[M2]افکنده لبت در آتشم نعل
[B][M1]مطرب، دم جان فزات نازم
[M2]مستانه ترانه هات نازم
[B][M1]مگذار به حال خویش ما را
[M2]سر کن رَهِ دلکشی، خدا را
[B][M1]تا روز خیال رخ نماید
[M2]بختم به فلک رکاب ساید
[B][M1]رخش تک و پوی را کنم پی
[M2]آسوده کنم مقام در حی
[B][M1]ساقی، سر همّت تو گردم
[M2]پروانهٔ طلعت تو گردم
[B][M1]شیدی دو سه، صوفیانه بردار
[M2]این ما و من از میانه بردار
[B][M1]شمع رخت انجمن فروز است
[M2]پروانهٔ زهد و عقل سوز است
[B][M1]دیرینه گدای می پرستم
[M2]از ساغر می تهیست دستم
[B][M1]مطرب، نفسی به کار نی کن
[M2]جانی به تن نزار نی کن
[B][M1]دی ماه جهان، بهارم افسرد
[M2]دم سردی روزگارم افسرد
[B][M1]بنواز به بانگ آشنایی
[M2]در زن به دل، آتشین نوایی
[B][M1]ساقی، به صفای می پرستان
[M2]کز شرم برآ، به بزم مستان
[B][M1]می کن به قدح جبین گشاده
[M2]چون گل، کف نازنین گشاده
[B][M1]ما تشنه لب زلال فیضیم
[M2]دریوزه گر نوال فیضیم
[B][M1]ای مطرب عاشقان، خروشی
[M2]ای هاتف قدسیان، سروشی
[B][M1]خون در تن من فتاده از جوش
[M2]بردار ز راز عشق، سرپوش
[B][M1]بخراش به ناخنی رگِ چنگ
[M2]بگشا نَمِ خونم از دل تنگ
[B][M1]ساقی، گل و جوش نوبهار است
[M2]چون چرخ، زمین شفق نگار است
[B][M1]از صوت هزار، در چمنها
[M2]نسرین زده چاک، پیرهنها
[B][M1]مپسند مرا به دلق سالوس
[M2]مگذار به قید نام و ناموس
[B][M1]مطرب، ز خموشیت به رنجم
[M2]خون شد دل و جانِ نکته سنجم
[B][M1]سنجیده رهی به گوش ما زن
[M2]آتش به نهاد هوش ما زن
[B][M1]فریادرسی کجاست جز تو؟
[M2]عیسی نفسی کجاست جز تو؟
[B][M1]ساقی، به صفای طینت می
[M2]بزدا غم دل، به همّت می
[B][M1]مگذار درین خمار ما را
[M2]افسرده و سوگوار ما را
[B][M1]در ده قدحی به رغم اختر
[M2]روشنگر آفتاب انور
[B][M1]مطرب، به ترانه های دلکش
[M2]در خرمن کفر و دین زن آتش
[B][M1]آزردهٔ نیش و کفر و کیشم
[M2]آزاد کن از طلسم خویشم
[B][M1]هستی، غم و درد جان گزایی ست
[M2]این عمر، دراز اژدهایی ست
[A]
[B][M1]یا رب، به نشید سینه ریشان
[M2]یا رب به نیاز مهرکیشان
[B][M1]کز لطف دهی زبان گفتار
[M2]نطقی به ستایشت سزاوار
[B][M1]افسانه ای از مجاز خالی
[M2]پیرایهٔ نکته های حالی
[B][M1]بیداری بخش هر مغفّل
[M2]چون زلف سمنبران مسلسل
[B][M1]فکری به رسایی، آسمان سیر
[M2]آزاده ز آب و خاک این دیر
[B][M1]در صیدگه، سخن قوی دست
[M2]نگشاده به هر شکار دون، شست
[B][M1]صیدافکنیش به کلک چالاک
[M2]شیران حقایقش به فتراک
[B][M1]ای شعله زنِ کباب جانان
[M2]وی آب روان تشنه کامان
[B][M1]ناخن زنِ سینه های رنجور
[M2]الماس تراش زخم ناسور
[B][M1]زآنجا که مقام عاشقان است
[M2]بی دردی ما، به ما گران است
[B][M1]بخشای دلی، به درد، دمساز
[M2]صد چاک ز سینه بر رخش باز
[B][M1]سیلی خور عشق شورش انگیز
[M2]خوبان به جراحتش، نمک ربز
[B][M1]ناوک گَهِ غمزهٔ کماندار
[M2]پیکانش گشاده جا به سوفار
[B][M1]قهرش به مذاق جان، شکرخند
[M2]با جور تو، لطف آرزومند
[B][M1]زخمش همه خنده ریز چون گل
[M2]میدانگه صد سپه تغافل
[B][M1]از تیغ جفای عشق بسمل
[M2]سیلش به محیط گشته واصل
[B][M1]ای نور دل بلند بینان
[M2]وی شمع طراز شب نشینان
[B][M1]تاریک شبم، ببخش نوری
[M2]آشفته دلم، بده حضوری
[B][M1]آب وگل من سرشتهٔ توست
[M2]وین تخم امید، کشتهٔ توست
[B][M1]بر کِشت دل امیدواران
[M2]باران عطای خود بباران
[B][M1]بشنو خونین ترانه ام را
[M2]در خاک مسوز دانه ام را
[B][M1]باشد که ز آب و گل کشد سر
[M2]نعت شَهِ انبیا دهد بَر
[A]
[B][M1]این ابر تری که خامه انگیخت
[M2]در جیب جهان دُر عدن ریخت
[B][M1]تا صور نیم نوا دمیده ست
[M2]رنگ از رخ آسمان پریده ست
[B][M1]کلکم به ترانه های حالی
[M2]گسترده نعیم لایزالی
[B][M1]دستان زنِ خامه ام به گلبنگ
[M2]رامشگر سدره را کند گنگ
[B][M1]آیینهٔ دل، کشم چو در بر
[M2]زنگ همه طوطیان کنم کر
[B][M1]خضر قلمم، درین سیاهی
[M2]پی برده به چشمهٔ الهی
[B][M1]آمیخته خامه ام ز عرفان
[M2]با آتش عشق، آب حیوان
[B][M1]کوثر نمی از دوات من برد
[M2]نیسان، گهر از فرات من برد
[B][M1]آید چو نیم به خوشخرامی
[M2]از پنجه، نی افکند نظامی
[B][M1]تا زخمهٔ من ترانه سنج است
[M2]یک تار گسسته، پنج گنج است
[B][M1]ریزد شکر از زبان کلکم
[M2]مصر سخن است از آن کلکم
[B][M1]بر قاهره قهرمانیم بین
[M2]اقبال جهان ستانیم بین
[B][M1]رمح قلمم به حکمرانی
[M2]خوابانده درفش کاویانی
[B][M1]آتش جهد از سر سنانم
[M2]خار است، فشردهٔ بنانم
[B][M1]کلکم به سخنوران امیر است
[M2]یک غاشیه کش مرا، جریر است
[B][M1]بر سر دارد سجل اذعان
[M2]فرمان بلاغتم ز عدنان
[B][M1]هر در که ز نطق سفته راندم
[M2]بر درگهِ مصطفی نشاندم
[B][M1]آن گوهر افسر نبوت
[M2]دریاکش لجّهٔ فتوّت
[B][M1]گوشی به دُر خوشاب من کرد
[M2]حسّان عجم خطاب من کرد
[B][M1]از فیض قبول آن مکرّم
[M2]شد ملک سخن مرا مسلّم
[B][M1]بی سکّهٔ من، که باد جاوید
[M2]رایج نشود طلای خورشید
[B][M1]من بنده، کمین غلام اویم
[M2]جمشیدم و مست جام اویم
[B][M1]بی آنکه تلاش فکر کاود
[M2]نقشی، ز دل و زبان تراود
[B][M1]در جوش بود شراب مهرش
[M2]یک خُمکده است نُه سپهرش
[B][M1]ای عرش جناب لامکان گرد
[M2]عالم افروز نور پرورد
[B][M1]معراج نخستت، آسمان است
[M2]معراج دگر، علوّشان است
[B][M1]روشن گهران آبنوسی
[M2]زبر قدمت، به خاک بوسی
[B][M1]چشمی که به درگهت بساید
[M2]عین الشّمسش خطاب شاید
[B][M1]مژگان که غبار درگهت رفت
[M2]نور دل و دیده اش توان گفت
[B][M1]جسمی که تو را به جانفشانی ست
[M2]تن نیست، که جان جاودانی ست
[A]
[B][M1]ای زادهٔ اوّلینِ قدرت
[M2]قدر تو ورای فهم و فکرت
[B][M1]آدم ز تو یافت سربلندی
[M2]نوح از تو، طراز ارجمندی
[B][M1]معمار حرمسرا، خلیلت
[M2]جان و دل قدسیان سبیلت
[B][M1]در طور، کلیم یک شبانت
[M2]کونین، نواله خوار خوانت
[B][M1]عیسی به بشارت تو دم زد
[M2]زان دم، به عطای جان رقم زد
[B][M1]خاتم تویی وتویی سلیمان
[M2]جبریل تو راست، هدهد از جان
[B][M1]کی در خور توست، عرش بلقیس
[M2]اول قدمت به عرش تقدیس
[B][M1]فرمانده ی وحش و طیر بودن
[M2]رخسار ددان به خاک سودن
[B][M1]سهل است، ولی به عرشِ رفعت
[M2]نتوان چو تو یافت، اوج عزت
[B][M1]ای صدرنشین بزم لولاک
[M2]در خاک مذلت تو افلاک
[B][M1]خرگه زده ای به بی نشانی
[M2]بیرون ز مکان لامکانی
[B][M1]گرم است ز بس به حق شتابت
[M2]ماندند ملایک از رکابت
[B][M1]نُه خنگ سپهر لاجوردی
[M2]از شوق تو گرم رهنوردی
[B][M1]در دایرهٔ سپهر مینا
[M2]باشد مَهِ نو، رکاب آسا
[B][M1]تا آنکه ز لطف فیض گستر
[M2]پای تو مگر درآورد سر
[B][M1]گرنه ز رخ تو نور می تافت
[M2]کی مشعل مهر، نور می یافت؟
[B][M1]طوبی بود از قد تو سایه
[M2]سدره، ز درت، نخست پایه
[B][M1]عزّت ز تو، زمرهٔ ملک را
[M2]رفعت ز تو، منبرفلک را
[B][M1]ای شمع طراز هفت قندیل
[M2]پروانگی تو کرده جبریل
[B][M1]پاس تو دریده کوس ناهید
[M2]چتر تو فراز فرق خورشید
[B][M1]نقش قدم تو، تاج عرش است
[M2]بر خاک رهِ تو، عرش فرش است
[B][M1]مسجود تویی و قبله آدم
[M2]در پیش تو، پشت راستان خم
[B][M1]مملوک صفت، سپهر اخضر
[M2]بسته ست حمایل از دو پیکر
[B][M1]تا بو که شود دخیل خیلت
[M2]بیند یک ره، به خویش میلت
[B][M1]شد قصر نبوّتت چو بنیاد
[M2]کسر، از تو به قصر کسری افتاد
[B][M1]چون بود به زیر سایه ات مهر
[M2]ننمود به خلق، سایه ات چهر
[B][M1]سرگشتگی فلک خوش از تو
[M2]نعل مه نو در آتش از تو
[B][M1]در دست تو سنگ، سبحه خوانی
[M2]با لعل تو نخل، نکته دانی
[B][M1]ای یثربیِ حجاز مطلع
[M2]وز حلّهٔ کبریات، برقع
[B][M1]زیبندهٔ قرب قاب قوسین
[M2]خاک رهت آبروی کونین
[B][M1]املاک، رهین بحر جودت
[M2]افلاک، طفیلی وجودت
[B][M1]کی نعت تو حدّ خاکیان است؟
[M2]زیب دم پاک قدسیان است
[B][M1]ما جسم دنی، تو جان پاکی
[M2]ما در سمک و تو بر سماکی
[B][M1]حرفی نتوان زدن سزایت
[M2]ای جان مقدسان فدایت
[A]
[B][M1]بر تارک خصم شاه مردان
[M2]این خامه پلارکی است برّان
[B][M1]کلکی که به دستم استوار است
[M2]در دست علی چو ذوالفقار است
[B][M1]طغراکِش نامه ٔ فصاحت
[M2]لیلی وش حجلهٔ ملاحت
[B][M1]زو گشته سخن به نام و ناموس
[M2]هر صفحه ازوست، بال طاووس
[B][M1]با خسته دلان، دم مسیحاست
[M2]با لعبتیان عصای موساست
[B][M1]در جدول او، زلال نیل است
[M2]در دیدهٔ قبطیان چو میل است
[B][M1]دستان زن باستان فسانه
[M2]گویندهٔ باربد ترانه
[B][M1]ریزد، شکرین رطب ز نخلش
[M2]پرورده به شهد، امیر نحلش
[B][M1]یعسوب جهان، علیّ عالی
[M2]کز حق به دو عالم است والی
[B][M1]در پنجهٔ قهرِ شیرگیرش
[M2]گردون چه و کید گرگ پیرش؟
[B][M1]شاهنشه کشور امامت
[M2]پیرایهٔ مسند کرامت
[B][M1]تمثال نخست کلک تقدیر
[M2]نیکوتر ازو نیافت تصویر
[B][M1]همراز نبی زخامهٔ کن
[M2]گر گل دو بود، یکیست گلبن
[B][M1]مهر جم و نیر طلوعش
[M2]در سجدهٔ خاتم رکوعش
[B][M1]داراییِ کوی آب و گل چیست؟
[M2]در خورد سگانش، ملک دل نیست
[B][M1]مجنون رهش به طیّ منزل
[M2]بر بختی عقل، بسته محمل
[B][M1]نامش مفتاح قفل دلها
[M2]مهرش، گلریز آب و گلها
[B][M1]از جرم گران ندارم اندوه
[M2]پشتم ز ولای اوست بر کوه
[B][M1]فردا هم ازین نهفته مأوای
[M2]کز خواب گران هوش فرسای
[B][M1]بیدارکنند، دیدهٔ بخت
[M2]در ظلّ لوای او کشم رخت
[B][M1]سر، ناصیه سای خاک پایش
[M2]جان زنده مباد بی ولایش
[B][M1]بر جبههٔ هرکه داغ او نیست
[M2]روشن رهش از چراغ او نیست
[B][M1]او داند و بخت خوابناکش
[M2]در روزن دیده باد خاکش
[B][M1]بگذار حزین، فسانهٔ خویش
[M2]وین باربدی ترانهٔ خویش
[B][M1]کلکت نبود سزای حمدش
[M2]بگذار ز کف لوای حمدش
[B][M1]این پرده سرود خسروی نیست
[M2]ای بی ادب، این سبک روی چیست؟
[B][M1]جایی که سخن نه در حساب است
[M2]خاموش که خامشی صواب است
[A]
[B][M1]کو دل که رهِ مدیح پویم؟
[M2]یارای زبان کجا که گویم؟
[B][M1]حرفی ز ثنای شیخ ملّت
[M2]برهان طریقت و شریعت
[B][M1]نتوان نخل مدیح بستن
[M2]خاموش نمی توان نشستن
[B][M1]تمکینی ازو کنم تمنّا
[M2]تا پای سخن نلغزد از جا
[B][M1]خاموشیِ لب، شکیب خواهد
[M2]گل نغمهٔ عندلیب خواهد
[B][M1]دل داد به مدح نطق رایان
[M2]بر باد سوار شد سلیمان
[B][M1]پرورده، وفا گرای باشد
[M2]فرزند، پدر ستای باشد
[B][M1]خاص آن پدری که نوع انسان
[M2]با بوالبشرش بود ثناخوان
[B][M1]بیند چو دل از ثناگرانم
[M2]بوسد به لبِ ادب زبانم
[B][M1]یکتا گهر محیط عرفان
[M2]والا پدر تمام مردان
[B][M1]مفتاح خزاین معارف
[M2]مخصوص جزایل عواطف
[B][M1]از پایهٔ رفعتش چه پرسی؟
[M2]دم می نزنم ز عرش و کرسی
[B][M1]آن شیفتهٔ جمال بی چون
[M2]آیینهٔ حق، درون و بیرون
[B][M1]دریاکش فیض صبحگاهی
[M2]مفتون کرشمهٔ الهی
[B][M1]فیروز لوای آسمان تخت
[M2]فرخنده همای دولت و بخت
[B][M1]سلطان حق و دو عالمش دل
[M2]لوح الله و اسم اعظمش دل
[B][M1]پا بر پی مصطفی نهاده
[M2]چون سایهٔ مصطفی فتاده
[B][M1]در حلقهٔ ذکر اوست سرمست
[M2]از منطقه چرخ، سبحه در دست
[B][M1]زان تیغ که ادرا جهاد اکبر
[M2]تنهای هوس فتاده بی سر
[B][M1]فرزین کنِ نقش بی نیازان
[M2]شش ضربه دِه تمام بازان
[B][M1]فیّاض محاضرات تقدیس
[M2]کشّاف مذاکرات ادریس
[B][M1]تاج سر ملت است و دین هم
[M2]سرزنده ازوست، آن و این هم
[B][M1]ابراهیم دوم به همّت
[M2]دریوزه گر، ادهمش ز فطرت
[B][M1]آن زاهد از خودی مصفّا
[M2]فیروز نصیب قسط اوفا
[B][M1]خورشید چو خاتمش به فرمان
[M2]در دایرهاش فلک شکوهان
[B][M1]آن دیدهٔ روشنان ابداع
[M2]صیقل گر زنگ لوح انواع
[B][M1]گشتند چو جانیان مرتد
[M2]غارتگر ملت محمّد
[B][M1]از شرع نبی ز گردش هور
[M2]سر ماند عیان و عین مستور
[B][M1]این نخل ز باد فتنه شد سُست
[M2]از هر طرفی پناه می جست
[B][M1]چون دید ز فتنه عرصه را تنگ
[M2]در ذیل ولایتش بزد چنگ
[B][M1]طوبی خمیده کرد قد راست
[M2]شاخ و بر او جهان بیاراست
[B][M1]احیاکن دین مصطفی اوست
[M2]سالار سپاه اصفیا اوست
[B][M1]گیلان ز لقای او منور
[M2]گیلان چه؟ که چشم هفت کشور
[B][M1]خاک ره اوست تاج اشراف
[M2]جولانگه اوست قاف تا قاف
[B][M1]چون موج خطر، گرفت بالا
[M2]افشاند سر آستین به دریا
[B][M1]آرام گرفت بحر پرشور
[M2]او قاهر و روزگار مقهور
[B][M1]احصا نتوانمش کرامات
[M2]بالله صدق است این نه طامات
[B][M1]زان شب که ز فرش بسته او رخت
[M2]بیدار نگشته دیدهء بخت
[B][M1]آن خسرو آفتاب خرگاه
[M2]شب کرد دراز و روز کوتاه
[B][M1]روشن گهرانش اندرین جمع
[M2]دادند فروغ بزم چون شمع
[B][M1]بودند جهان فروز چون بدر
[M2]گشتند نهان چو لیلهٔ القدر
[B][M1]امروز منم از آن نیاکان
[M2]آلوده ای از نژاد پاکان
[B][M1]وامانده چو نقش پای در راه
[M2]خاکستر آتش گذرگاه
[B][M1]خود رفته و بر امیدواران
[M2]فیضش باقی ست روزگاران
[B][M1]شد لنگر تربتش ز افضال
[M2]آسودگی زمین ز زلزال
[B][M1]ای پایه فزای ارجمندی
[M2]درگاه تو برتر از بلندی
[B][M1]ای کعبه پناه دیر هادم
[M2]بر سدّه توست سدره خادم
[B][M1]ای روضهٔ تو حصار ایمان
[M2]بر مرکز تو مدار ایمان
[B][M1]درگاه تو را، ز زایران است
[M2]زان آبله پای، آسمان است
[B][M1]بال ملک است، بسترآرا
[M2]جنّت وطنان روضه ات را
[B][M1]روز است خلیع و شب سیه پی
[M2]غمّازی ازین، سیاهی از وی
[B][M1]در زاویهٔ تو، روز و شب نیست
[M2]در روضه جنّت این عجب نیست
[B][M1]آن خلوتیان برگزیده
[M2]در سلک مجرّدان جریده
[B][M1]مخصوص نعیمهای مشکور
[M2]فیروز به جدّ و جهد موفور
[B][M1]خدّام تو سروران معنی
[M2]فربه کن لاغران معنی
[B][M1]حیران همه در ارادت تو
[M2]در سلسله سعادت تو
[B][M1]برخاسته است و هست مکشوف
[M2]از دامن تو هزار معروف
[B][M1]گردیدهٔ مهر و مه شود کور
[M2]گیرد ز چراغ روضه ات نور
[B][M1]جاروب درت چو گشت دسته
[M2]چوگان غرور، شد شکسته
[B][M1]تلقین ز تو یافته ست ماناک
[M2]دلهای مسبّحان افلاک
[B][M1]کز غفلتشان فتور نبود
[M2]در طاعتشان قصور نبود
[B][M1]دل گر شود از خیالت آگاه
[M2]عقلت نبرد به خلوتش راه
[B][M1]از عالمیان تویی سرافراز
[M2]زیبد به نیاز عالمت ناز
[B][M1]نور ازلی به دلفروزی
[M2]نیران غضبی به خصم سوزی
[B][M1]ریزی گه جور کندن از بیخ
[M2]در جوی مجرّه خون مریخ
[B][M1]شاهان ز تو یافت فرقشان تاج
[M2]پوشیده ز خلعت تو دیباج
[B][M1]غازان چو جبین به پای تو سود
[M2]زین غازه جمال دولت افزود
[B][M1]بر ابر به تشنگان هستی
[M2]کرده کف تو چو پیش دستی
[B][M1]ای جان ز تو، جسم زاکیان را
[M2]ایمان به تو تازه، خاکیان را
[B][M1]من بنده رهی، ز خانه زادان
[M2]دارم دلکی به مدح شادان
[B][M1]خاموشی من زبان گویاست
[M2]گوهر، وصّاف ابر و دریاست
[B][M1]بزم صله ات یکی ست با فرض
[M2]همچون صلهٔ رحم، تو را فرض
[B][M1]کان، از کرم تو کاف بگرفت
[M2]فای شرف تو قاف بگرفت
[B][M1]باشد کرم تو در شماره
[M2]از کان افزون سه چار پاره
[B][M1]کردند ز طبع صافی من
[M2]آیینهٔ دأب خانه روشن
[B][M1]گر چه به ره اوفتاده ام سُست
[M2]سنگینی استخوانم از توست
[B][M1]بر خاطر خلق اگر گرانم
[M2]ناکس سبک است بر زبانم
[B][M1]شعرم شعریست خصم دیوان
[M2]کلکم علم جهان خدیوان
[B][M1]یاد تو دل مرا تسلیست
[M2]آرامش موسی از تجلّی ست
[B][M1]چون شبنم و لاله، اشک بی تاب
[M2]بر آتش سینه می زند آب
[B][M1]از نسبت توست چون کریمان
[M2]آزادیم از در لئیمان
[B][M1]حرمان زدهام ز طوف خاکت
[M2]خواهم مددی ز روح پاکت
[A]
[B][M1]آذین چو کلام کلک بندد
[M2]تا در عدن به سلک بندد
[B][M1]دامان نفس، غبار دل روفت
[M2]چون نوبت نطق، کوس را کوفت
[B][M1]طغراکش همّت سرافراز
[M2]عنوان صحیفه کرد آغاز
[B][M1]از نام بلند مطلع نور
[M2]بر لوح کهن کتاب مسطور
[B][M1]والا پدر من است و استاد
[M2]اورنگ نشین ملک ارشاد
[B][M1]دریاکش لجۤهٔ فتوت
[M2]سرمایهٔ مردی و مروّت
[B][M1]عیسی نفس معارف اندیش
[M2]خورشید افاضتِ ملک کیش
[B][M1]نیرو ده خسروان معنی
[M2]جان سخن و روان معنی
[B][M1]آن فارس فکرت فلک سیر
[M2]دانای رموز منطق الطّیر
[B][M1]آن مردم چشم رهنمایی
[M2]سر حلقهٔ بینش آزمایی
[B][M1]سرمایه دِهِ گهرفروشان
[M2]دریاکش بزم باده نوشان
[B][M1]حلامه رسد؟! بنای گیتی
[M2]خورشید بلند رای گیتی
[B][M1]پرگار نِهِ رواق گردون
[M2]بیجاده دِهِ نطاق گردون
[B][M1]بوطالب هاشمی چو بگذشت
[M2]بوطالب زاهدی عیان گشت
[B][M1]او نصرت احمد آنچنان کرد
[M2]این خدمت ملّتش به جان کرد
[B][M1]خمخانه کش شراب دانش
[M2]سرچشمه گشای آب دانش
[B][M1]ای خاتمهٔ خردپژوهان
[M2]سرخیل محمّدی شکوهان
[B][M1]مهر از تو به پرتو اکتسابی
[M2]زو ذرگی، از تو آفتابی
[B][M1]فیض سحری به من دمیدی
[M2]صبحم ز شب سیه بریدی
[B][M1]رفتیّ و گذاشتی نژندم
[M2]از ناله چو نای بندبندم
[B][M1]بی عزّ عنایتت فقیرم
[M2]بی سایهٔ تو یتیم میرم
[B][M1]از مرکز خاکدان برونی
[M2]چون مردمی از جهان برونی
[B][M1]رفتی تو و پای سعی خفتم
[M2]تایخ وفات 《 خضر 》 گفتم
[B][M1]افزون بود از حد تناهی
[M2]بر روح تو رحمت الهی
[B][M1]از کوثر رحمتی قدح نوش
[M2]این سوخته را مکن فراموش
[B][M1]این خامه که ترجمان معنی ست
[M2]وصاف خدایگان معنی ست
[B][M1]سلطان محققان عالم
[M2]استاد افاضل معظّم
[B][M1]برهان الحق و الحقیقت
[M2]سلطان الشّرع و الطّریقت
[B][M1]چون بحر، محیط خوشدم، دل
[M2]در مدحت حجه الافاضل
[B][M1]آن خاتم مبران صادق
[M2]برهان حقیقت الحقایق
[B][M1]شهر دل و شهریار حکمت
[M2]اورنگ نشین اوج رفعت
[B][M1]خورشید هنر، حکیم مطلق
[M2]علّامهٔ دهر، حجهٔ الحق
[B][M1]حلال رموز باستانی
[M2]مفتاح کنوز آسمانی
[B][M1]او صادق و من به مدح صادق
[M2]تنها به ستایش، اوست لایق
[B][M1]ای مجمل ما ز تو مفصّل
[M2]صبح دومی و عقل اول
[B][M1]ای خضر سبکروان مینو
[M2]مشایی موکبت ارسطو
[B][M1]ای چشم و چراغ آفرینش
[M2]عین الشرف و سواد بینش
[B][M1]نطقم که چو آب زندگانی ست
[M2]وین سینه که مخزن معانی است
[B][M1]این خاطر روشن گهر سنج
[M2]این حربه سنان شایگان گنج
[B][M1]یک رشحه ز بحر بی کران است
[M2]از تربیت خدایگان است
[B][M1]نتوانم ادای حق نعمت
[M2]بر خاک تو بارد ابر رحمت
[A]
[B][M1]ای وارث کشور سلیمان
[M2]خورشید چو خاتمت به فرمان
[B][M1]ای روشنی چهار اقلیم
[M2]از توست فروغ تخت و دیهیم
[B][M1]اقبال ز توست، عرش معراج
[M2]شاهی ز تو یافت، دُرّهٔ التّاج
[B][M1]دارم دو سه حرف بخردانه
[M2]گر تو نشماریش فسانه
[B][M1]هرچند مجال حرف تنگ است
[M2]معنی دریا و ظرف تنگ است
[B][M1]سرمایهٔ دل زیان ندارد
[M2]لیک ار شنوی زبان ندارد
[B][M1]تلخ است حدیث راستگویان
[M2]این زهر به کام، شهد گردان
[B][M1]اول سخنی که دارم این است
[M2]هش دار که مهر دهر، کین است
[B][M1]غره مشو از فراخ دستی
[M2]رنج است گران خمار مستی
[B][M1]غافل منشین درین گذرگاه
[M2]غفلت چاه است و آگهی راه
[B][M1]زلف املت که پیچ پیچ است
[M2]مفتون نشوی به او که هیچ است
[B][M1]از دفتر دهر سست پیمان
[M2]افسانه ی باستان فروخوان
[B][M1]عبرتکدهٔ جهان نظرکن
[M2]سودای هوا ز سر بدر کن
[B][M1]خاکی که قدم زنی بر آن چُست
[M2]فرق پدران رفتهٔ توست
[B][M1]پیش تو برین سریر و خرگاه
[M2]بنگر به نشست و خاست ناگاه
[B][M1]بر تخت شهی فراغتت چیست؟
[M2]دانی که مکان هشتهٔ کیست
[B][M1]پیش از تو، گروه سرفرازان
[M2]بودند به تاج و تخت نازان
[B][M1]پیش از تو،درین بساط نیرنگ
[M2]بستند کمر به خسروی، تنگ
[B][M1]بستند و گشاد، آسمان چُست
[M2]دربست و گشاد، نوبت توست
[B][M1]ای خفته بمال چشم و برخیز
[M2]کایّام زند به باره، مهمیز
[B][M1]آسایش عمر، بی درنگ است
[M2]بشتاب که وقت کار تنگ است
[B][M1]امروز وسیلهٔ امانی
[M2]مردم رمه اند و تو شبانی
[B][M1]نیک و بد کار خویش دریاب
[M2]عیب است به چشم پاسبان خواب
[B][M1]آگاه نشین و با خدا باش
[M2]آمادهٔ پرسش جزا باش
[B][M1]عمری که دو اسبه ره سپار است
[M2]خودگو، که به وی چه اعتبار است؟
[B][M1]از عدل اگر توانی امروز
[M2]زاد سفر از جهان بیندوز
[B][M1]نیک و بد اگر کنون گذاراست
[M2]پاداش عمل ولی خدا راست
[B][M1]گر کرده ثواب و گر گناه است
[M2]اندوختهٔ تو، زاد راه است
[B][M1]نیکیّ تو است نوش، یا نیش
[M2]هان تا نکنی زیان، بیاندیش
[A]
[B][M1]ز استاد، که باد روح او شاد
[M2]زیبا مثلی مرا بود یاد
[B][M1]روشن گهرانه، راز می گفت
[M2]در سلک فسانه، این گهر سفت
[B][M1]کز خانهٔ کدخدای دهقان
[M2]بگریخت بُزی، فراز ایوان
[B][M1]می گشت فراز بام نخجیر
[M2]گرگی به گذاره بود، در زیر
[B][M1]بُز دید چو گرگ را به ناکام
[M2]بگشاد زبان به طعن و دشنام
[B][M1]چون دید به حال ناگزیرش
[M2]افسوس شمرد، تا به دیرش
[B][M1]گرگ از سرِ وقت، گفت کای شوخ
[M2]بیداد منت مباد منسوخ
[B][M1]این عربده نیست از زبانت
[M2]دشنام به من دهد مکانت
[B][M1]بُز را نرسد به گرگ، دشنام
[M2]این طعن و سخط به ماست از بام
[B][M1]زین گونه، درین زمانهٔ دون
[M2]افسوس خسان بود ز گردون
[B][M1]هر گوشه، سپهر سفله پرور
[M2]بوزینه و بُز نموده سرور
[B][M1]حیزانِ زمانه را به میدان
[M2]کرده ست حریف شیرمردان
[B][M1]زین بُز فرمان نبود تشویر
[M2]گر بود مجال حملهٔ شیر
[B][M1]بز بر سر بام جا گرفته
[M2]خوش عرصه ز دست ما گرفته
[B][M1]تا کی به جهان، جگر توان خورد؟
[M2]فریاد ز چرخ ناجوانمرد
[B][M1]هر خیره سری، به کام دارد
[M2]یک بزچه؟ که صد به بام دارد
[A]
[B][M1]دریاب حزین، که در چه کاری
[M2]روی دل خویش با که داری
[B][M1]چل سال ز عمر بی وفا رفت
[M2]تن ماند ز جنبش و قوا رفت
[B][M1]بگذشت بهار زندگانی
[M2]برخاست نسیم مهرگانی
[B][M1]افسرد، گل نشاط در سر
[M2]زین شاخ نه برگ ماند و نه بر
[B][M1]قد، روی نهاده در خمیدن
[M2]تنگ آمده گوش از شنیدن
[B][M1]نور نظرت غبارناک است
[M2]چشم تو، چو دام زیر خاک است
[B][M1]از موی تو گشته تیرگی دور
[M2]بر مشک نشسته، گرد کافور
[B][M1]شب رفت، بس است آرمیدن
[M2]هین نیر شیب در دمیدن
[B][M1]بردار سری ز خواب غفلت
[M2]بگذار ز کف شراب غفلت
[B][M1]جنبید ز جای مرغ و ماهی
[M2]برخیز ز خواب صبحگاهی
[B][M1]خوابت، طرّار چشم بندی ست
[M2]در پیش گریوه بلندی ست
[B][M1]مگذار که بینشت رباید
[M2]بشتاب که ره به منزل آید
[B][M1]برخیز که عمر رفت در خواب
[M2]این یک نفسی که مانده دریاب
[B][M1]بگذار حدیث و لب فروبند
[M2]خاموش نشین، فسانه تا چند؟
[B][M1]آخر نه درای کاروانی
[M2]تا کی چو درای در فغانی؟
[B][M1]طنبور تنت گسسته تار است
[M2]مضراب، به دست رعشه دار است
[B][M1]نی در رگ ترهات بشکن
[M2]بفکن قلم و دوات بشکن
[B][M1]بنشین و به اشک عذرخواهی
[M2]از چهره ى جان بشو سیاهی
[B][M1]غافل منشین گرت بود هش
[M2]دیویست زمانه آدمی کش
[B][M1]دم را به شمردگی برآور
[M2]عمر تو دمیست، خوش سرآور
[B][M1]بر عرش زدی لوای خامه
[M2]زین نامهٔ عنبرین شمامه
[B][M1]با کلک تو جان جاودانی ست
[M2]سرچشمهٔ آب زندگانیست
[B][M1]ماهی پیکر تپد بر آذر
[M2]در خاک ز حسرتش سکندر
[B][M1]چون خضر، خجسته طالعی کو؟
[M2]تا تر سازد لبی ازین جو
[B][M1]در قصر سخن نبود رونق
[M2]رونق ز تو یافت، این خُوَرنَق
[B][M1]پیچیده به چرخ، بانگ کوست
[M2]ناهید دهد به خامه، بوست
[B][M1]بر نقد سخن، ز خوش نوایی
[M2]زد کلک تو سکّهٔ روایی
[B][M1]با زر چه کند حسود حامل
[M2]کاسد نشود عیار کامل
[B][M1]نازم این نقد موهبی را
[M2]کاشکسته درست مغربی را
[B][M1]بادا به فلک چو مهر تابان
[M2]پیوسته، جهان فروز و رخشان
[B][M1]از اوج شرف، مباد افولش
[M2]بخشد دل مقبلان قبولش
[A]
[B][M1]ای بر رخ عالمی درت باز
[M2]انجام مرا رسان به آغاز
[B][M1]سیلی خور هجر جان گزایم
[M2]دریاب چه شد که تا برآیم کذا
[B][M1]پروردهٔ توست، خار و سنبل
[M2]خس تن نزند که نیستم گل
[B][M1]چونان که گل از تو، خار از توست
[M2]دی هم ز تو، نوبهار از توست
[B][M1]بی قدری ذرّه نیست نومید
[M2]از پرتو التفات خورشید
[B][M1]گر عزت گل گیا ندارد
[M2]...گری جدا ندارد
[B][M1]دریای محیط اگر شگرف است
[M2]با قطره،که را مجال حرف است؟
[B][M1]گر رد کنیم چه حیله کوشم؟
[M2]بار خود را کجا فروشم؟
[B][M1]پیدا ز عدم جهان کنی تو
[M2]هر چیز که خواهی آن کنی تو
[B][M1]سرچشمهٔ هستی از تو جاری ست
[M2]امر تو به کاینات ساریست
[B][M1]یک نقش تو گر فرشته خو شد
[M2]بد نیز طفیلی نکو شد
[B][M1]این جمله ز کلک توست بارز
[M2]نقّاش قدیر و نقش عاجز
[B][M1]بر خوان کریم اگر طفیلیست
[M2]با مهمانان تفاوتش نیست
[B][M1]از درگه رحمت کریمان
[M2]خالی نرودکف لئیمان
[B][M1]خاص آنکه امید بسته باشد
[M2]عمری به طمع نشسته باشد
[B][M1]دانی منم آن گدای آزی
[M2]دست اَمَلَم به این درازی
[B][M1]غیر از در تو دری ندارم
[M2]دریاب که دیگری ندارم
[B][M1]مهمان طفیلی کریمم
[M2]پروردهٔ نعمت قدیمم
[B][M1]دانم بودت زیاده افضال
[M2]با پیرگدای مضطرب حال
[B][M1]ای بار خدای بنده پرور
[M2]استاده گدای پیربر در
[B][M1]او روی فغان و زاریش نیست
[M2]یارای سخن گزاریش نیست
[B][M1]تسکین ضعیف نالیش کن
[M2]رحمی به شکسته بالیش کن
[B][M1]دریاب حزین بی نوا را
[M2]محروم مکن کهن گدا را
[END]
[START][A]
[B][M1]بسوختیم به برق طلب سراپا را
[M2]کسی نداند از آن بی‌نشان نشان ما را
[B][M1]مگر صبا ز سر زلف او گره بگشود
[M2]که بوی مشک گرفت است کوه و صحرا را
[A]
[B][M1]چون بادگری سر نکند راه عدم را
[M2]داد است بگوئید عرب را و عجم را
[B][M1]بگرفته همه اهل جهان را غم راحت
[M2]یا رب که نگیرند ز ما راحت غم را
[A]
[B][M1]فلک دگر نتواند گشود کار مرا
[M2]کرشمه‌ای نتواند کشید بار مرا
[B][M1]چه طرف بندم ازین آسمان که همچون خود
[M2]نهاده است به سرگشتگی مدار مرا
[B][M1]اگر فراق اگر وصل دوزخی دارم
[M2]بیا ببین چه بهشت است روزگار مرا
[A]
[B][M1]ز هر در میروی مطلب مهیاست
[M2]عجب بابیست این باب محبت
[B][M1]ز غرقاب جهان آسوده گردی
[M2]اگر افتی به گرداب محبّت
[A]
[B][M1]محبت کرد آخر با منش رام
[M2]الهی من بقربان محبت
[B][M1]مگو دیگر محبت را اثر نیست
[M2]رضی جان تو و جان محبت
[A]
[B][M1]شدم صیدی که نتوان زد تغافل
[M2]به صیادی که داند زخم کاری است
[B][M1]بلا گردان آن صیاد گردم
[M2]که بی‌دانه درین دامم فکنده است
[A]
[B][M1]داند آنکس که ز دیدار تو بر خوردار است
[M2]که خرابات و حرم غیر در و دیوار است
[B][M1]عمر اگر خوش گذرد زندگی خضر کم است
[M2]ور به تلخی گذرد نیم نفس بسیار است
[A]
[B][M1]سایهٔ سرو بلندت از سر من کم مباد
[M2]کو خلاصم از غم شبهای هجران کرده است
[B][M1]مهر گو هرگز متاب از روزن ویرانه‌ام
[M2]دردی میخانه‌ام خورشید رخشان کرده است
[A]
[B][M1]نمیگویم بگاه جلوه کردن
[M2]دلم چشم و لبش با غمزه‌اش برد
[B][M1]جهانی غمزه سر در جان من داد
[M2]نمیدانم کدامین عشو‌ه‌اش برد
[A]
[B][M1]بغیر راز دل در صحبت دشمن نمیریزد
[M2]غمی در دل اگر دارد چرا بر من نمیریزد
[B][M1]بجان دوستان بگمار در دل گر غمی داری
[M2]که کس این باده در پیمانه دشمن نمیریزد
[A]
[B][M1]دلم را برد زلف مشک رنگش
[M2]چه چاره تا برون آرم ز چنگش
[B][M1]ز دل شد نام من آلودهٔ ننگ
[M2]که نه دل باد و نه نام و ننگش
[A]
[B][M1]هم آغوش که شد یا رب که امشب
[M2]خجالت میتراود از نگاهش
[B][M1]ز بوی مشک من مدهوش گشتم
[M2]نهادم سر چو اندر خاک راهش
[A]
[B][M1]رود از رفتنت فرزانه از هوش
[M2]شود از دیدنت دیوانه عاقل
[B][M1]ز دنیا کام ما حاصل نگردد
[M2]که کام ما ز ناکامی است حاصل
[B][M1]چو شوری نیست چه پائی و چه سر
[M2]چو عشقی نیست چه سنگی و چه دل
[A]
[B][M1]گر نسازی کرده‌های ما بحل
[M2]وای ما و وای جان و وای دل
[B][M1]دم مزن از دوری و خونم بریز
[M2]مرگ بسپاری به از زنده خجل
[A]
[B][M1]جز نیم نفس نیست غم و شادی عالم
[M2]بر نیم نفس من چه بگریم چه بخندم
[B][M1]گو سرو برافراز که از جلوه هلاکم
[M2]گو چهره برافروز که بر شعله سپندم
[A]
[B][M1]نه اشکم داشت تاثیری نه آهم
[M2]ز هر سو ناامیدی بسته راهم
[B][M1]فکنده بر سر آفاق سایه
[M2]چو چتر سنجری بخت سیاهم
[A]
[B][M1]ما بهر هلاک خود هلاکیم
[M2]ز آلایش آب و خاک، پاکیم
[B][M1]عین عشقیم و آن حسنیم
[M2]تادست بهم دهیم خشتیم
[B][M1]تا چشم بهم نهیم خاکیم
[M2]روح محضیم و جان پاکیم
[A]
[B][M1]در قتل من بغیر نهان یار بوده‌ای
[M2]من غافل از فریب و تو در کار بوده‌ای
[B][M1]امسال بوی سنبلم آشفته میکند
[M2]در هر گل زمین که در او خار بوده‌ای
[A]
[B][M1]چه افسون با من دیوانه کردی
[M2]که از هر آشنا بیگانه کردی
[B][M1]ز بوی مشک نتوان کوچه‌ها گشت
[M2]مگر زلف معنبر شانه کردی
[A]
[B][M1]هرگز نگرفتیم بخوبان سر راهی
[M2]وز جذب نظر وانکشیدیم نگاهی
[B][M1]ای دل چو سرا پای وجودت همه شد یار
[M2]من هیچ ندانم دگر از یار چه خواهی
[END]